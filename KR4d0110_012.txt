# -*- mode: mandoku-view; -*-
#+TITLE: 姑溪居士前集
#+DATE: 2015-08-24 23:54:49.257054
#+PROPERTY: ID KR4d0110
#+PROPERTY: BASEEDITION WYG    
#+PROPERTY: JUAN 前集卷十二
<pb:KR4d0110_WYG_012-1a>¶
欽定四庫全書¶
　姑溪居士前集巻十二¶
　　　　　　　　　　　　宋　李之儀　撰¶
　　贊¶
　　　自作傳神贊(李伯/時畫)¶
似則似是則不是縱使擠之九泉下也須出得一頭地¶
休論捉月騎鯨到了衆人皆醉¶
　　　又¶
<pb:KR4d0110_WYG_012-1b>¶
時雌時雄時白時黑不是徐翁異身又非豐干指出葢¶
優哉㳺哉聊以卒嵗浮沈於物而不膠於物者也¶
　　　又¶
孰從而圖孰從而狀大千俱空況爾幻妄直須壁立千¶
仭要且事無一向雖然覿面相呈便是本來形相¶
　　　又¶
意中逈有千般思筆下原無一㸃塵自笑頑㝠一村老¶
忽從今日換精神¶
<pb:KR4d0110_WYG_012-2a>¶
　　　折渭州畫像贊¶
龍章鳳姿燕頷虎頸巍巍堂堂弗嚴而整山納海容霜¶
根雪節可畏而親力莫之幹吾私淑諸一代之英多取¶
益給欲掩滋明長庚未艾白氣何來精爽如在佳城不¶
開出夘則角墮地而班豈無所遺騄驥方閑髙牙赤舄¶
惟叔惟虎有之似之千載一武赳赳桓桓彼徒見誚他¶
日凌烟寔先前詔¶
　　　沈存中畫像贊¶
<pb:KR4d0110_WYG_012-2b>¶
先天弗違聖時以乘人謀鬼謀其誰與能彼雖淵宻我¶
則揆叙萬目交張維網之舉展也吾人一世絶擬孰友¶
多文宛在中沚用此以通亦以是窮自崖反矣凛然孤¶
風¶
　　　保寧機道者傳神贊¶
一回拈起一回新覿面相逢那處親口似含珠聲似虎¶
情如止水意如春一心為法無餘事四海如公有幾人¶
祗恐丹青傳未盡更須圓相助精神¶
<pb:KR4d0110_WYG_012-3a>¶
　　　又¶
萬㸃寒鴉一輪秋月時節因緣因誰漏泄眼光如電舌¶
如雷遶頷鬚眉滿頭雪若問人間大導師踏着稱鎚硬¶
似鐵¶
　　　崇因欽老贊¶
真如㑹中相見了也崇因堂上因甚出來一滴曹溪初¶
無二味大治精金豈有他色雖然畫得分明要須重新¶
注出十二面相忽然開不是僧繇誰得㑹¶
<pb:KR4d0110_WYG_012-3b>¶
　　　净慧璘老贊¶
法雲㑹中多聞第一瑞竹堂上說法無雙降徑山龍則¶
雨必應候祝崇寧夀則香不妄拈將謂有多少神通元¶
來只這般面目¶
　　　西菴璞老真贊¶
一住姑熟溪頭三據寳華玉座草木無不沾恩緇素幾¶
多證果世人盡愛西菴璞誰知屡試紅爐火雖然覿面¶
相呈也要從頭覷破咄鈍置殺人¶
<pb:KR4d0110_WYG_012-4a>¶
　　　儲居士真贊¶
敏以自求仁而樂施鄉黨懐其恕朋友畏其義悟幻妄¶
之不留惟精進之是利故能告所厚而表其行歛衆美¶
以昌其嗣尚慮吾志之未孚遂復有形於夢寐嗚呼斯¶
豈今人之願力歟見者寧不知媿¶
　　　李太白畫像贊¶
舉目一世空無人當時何有髙將軍龍鶱鳯翥固莫羣¶
晴天萬里惟孤雲冥㝠何地非埃塵我欲從之嗟此身¶
<pb:KR4d0110_WYG_012-4b>¶
形容不到浪自分坐令魯叟悲獲麟¶
　　　東坡先生贊¶
東坡仙人岷峨異禀道日而升弗類斯擯有繼皇皇期¶
之奠枕誰其止之成是貝錦天作人逺言何從諗聞已¶
聳然見孰不凛¶
　　　又¶
天作斯文萬物所印時慘時舒與天同運其誰特立卓¶
哉吾人黄且落矣蔚然常春見險弗止自信無悶求仁¶
<pb:KR4d0110_WYG_012-5a>¶
得仁於我何怨光時顯被外薄四夷載瞻載仰百世之¶
師¶
　　　靈巖愿老真贊¶
法不孤起隨處有人一花既開無地不春現滿月相轉¶
大法輪似雷雨作解如山川出雲不向人偏衫襟裏喫¶
飯而於孤峯頂上化身¶
　　　靈源禪師真贊¶
滔滔汩汩莫知其出汪汪洋洋隨圓隨方故八萬四千¶
<pb:KR4d0110_WYG_012-5b>¶
偈不離於當處而五千四十八巻皆作戯於逢埸山谷¶
老人所以强名之而無媿姑溪居士又從而雪上加霜¶
咄只這便是靈源叟何須更上炤黙堂¶
　　　報恩邦禪師真贊¶
荆山美璞霜天一鶚可薦郊廟志存寥廓逢場作戯隨¶
病予藥信與祖佛齊肩直是摸索不着¶
　　　李伯時馬贊¶
竹批雙耳風激四蹄振尾頓鬛㑹於一時惟伯時父神¶
<pb:KR4d0110_WYG_012-6a>¶
而明之千載相遇非公而誰¶
　　　畫龜贊¶
鱗介所宗夀無與京納錫以薦曵尾而行與其託之於¶
死骨孰若遂性以為生余私淑諸葢將卒嵗以沉冥¶
　　　須菩提贊¶
敷坐而坐如日初曉䕶念付屬一時俱了非此老人其¶
誰能表漫自形容本無欠少¶
　　　慧林正老真贊¶
<pb:KR4d0110_WYG_012-6b>¶
髙坐清凉道場截斷東南路口一萬菩薩列在下風天¶
下衲僧聞者稽首挺超佛越祖之意氣有抽釘抜楔之¶
妙手拶得額頭汗出又向王舍城中哮吼¶
　　　布袋和尚贊¶
盛着底是病拈出底是藥衆生以相見我却道風狂顛¶
錯秋來葉落歸根春去鳥啼花落只這便是生涯說甚¶
重重樓閣¶
　　　俞秀老畫贊¶
<pb:KR4d0110_WYG_012-7a>¶
青山白雲中人對面若不相識笑我吟咏自如終(闕/)¶
　居士身得度住平常人窠窟誰謂半山多(闕/)口却作¶
豐干指出¶
　　　俞清老畫贊¶
說着便知姓名見者誰不歡喜雖如自起自倒要乃無¶
此無彼㝠冥三扳緣中隨處逢場作戯欲問湼槃一路¶
頭頭只在這裏¶
　　　寳覺昕長老畫贊¶
<pb:KR4d0110_WYG_012-7b>¶
法雲地中得度慧炬光裏法身在處淘金㨂玉隨緣運¶
栰通津偏解抽釘抜楔更能因語識人且道有相無相¶
休云是真非真¶
　　　夀寧宣老贊¶
石霜山中二虎後世見孫無數堂堂大為古佛一身普¶
照寰宇别出壽寧一枝又非慈雲法雨他時侍立坐邊¶
往往呵佛罵祖¶
　　　為僧作石菖蒲贊¶
<pb:KR4d0110_WYG_012-8a>¶
葉磨數仭劒惟有清風剪不斷根亂一窩絲纒定白雲¶
寒不散水無沙石無苔師乎一片心清哉¶
　　　為人作真贊¶
王良不作世絶麒麟是可欺邪豈無後人誰其似之維¶
烈武孫武則似矣而濟以文氣已萬里方爾就秣風雲¶
其時㑹如兎脱儼然是則現居士身幅巾白拂無一㸃¶
塵以無塵故始終一如顯忠數功固非兩途¶
　　　又¶
<pb:KR4d0110_WYG_012-8b>¶
茅茨為居脱粟為餐牛衣自暖徒行亦鞍凡人皆友是¶
酒可歡畧不踐迹未嘗恤言山林城市隨遇即安一旦¶
義重殺生非難彼强増飾寧知吾全葢庶幾不滛不移¶
不屈者而以樂吾之天¶
　　　文忠公畫像贊¶
霜空無雲秋天澄霧照然政通何勞鐘簴儼然望之希¶
世一遇萬折方東逢坡益注¶
　　　為僧作真贊¶
<pb:KR4d0110_WYG_012-9a>¶
虎頭燕額將軍之相雪檜霜松山僧之容以是而見胡¶
來漢現捩轉面目瞻之不足盛哉七百聚徒何殊在網¶
之魚若也向此提撕却成土上加泥¶
　　　吳思道朝服畫像贊¶
可畏而親不扶而直藝表士林望髙王國如在廣庭鵠¶
立柱石翼翼眉間嘗滿黄色¶
　　　又道服贊¶
濃眉深眼出塵之相幅巾燕服經世之狀有時収沙界¶
<pb:KR4d0110_WYG_012-9b>¶
於一粒粟忽然乘長風破萬里浪固知透過六輪可謂¶
森羅萬象本誰鼻端揮斤先生信是神匠¶
　　銘¶
　　　銘予所携歙硯黄池張氏故物其子見遺¶
有腆好事儲以資玩謂予可享輒櫝而薦我不能書亦¶
匪能文愧爾誤投時出於温煤將童山筆或可冡庶吾¶
之傳¶
　　　韋深道硯銘¶
<pb:KR4d0110_WYG_012-10a>¶
馬肝色荆玉璞爛然一星如出海角來萬(闕/)¶
　¶
　¶
　　　圓硯銘¶
惡圎喜方乃士之常隨方而圓以救其偏方圎以時有¶
矩有規不失吾中則方有時而不通因以濟用則圓有¶
時而為重故君子方以守之圓以行之本末相權而自¶
通於規矩之外夫是之謂深道之研而姑溪居士所以¶
<pb:KR4d0110_WYG_012-10b>¶
銘之而不疑¶
　　　予所用舊硯已斷復接相從三十年偶洗之覺¶
　　　其衰相已見為作銘¶
分荆秀之所鍾潄荆湍之所激膩理莹質如削𤓰而加¶
拭售吾之所狂狷共吾之所窮寂間墜而裂旋亦無隔¶
豈同吾朽壤之化乎抑奕世之所典則不吾見於發揮¶
終安得而汝識¶
　　　硯銘¶
<pb:KR4d0110_WYG_012-11a>¶
理宻而質堅體潤而形圓不知得墨之難易但見隨手¶
亹亹生雲烟心必資之而乃見言必俟之而後傳非吾¶
人孰克有之永寳用之無窮年¶
　　　又¶
比徳君子温潤如玉肉好畧分中寔具足窮天下之智¶
巧必資人以形容盡萬物之變遷曽不繫其盈縮惟其¶
有以稱之庶幾力行而不衂¶
　　　又¶
<pb:KR4d0110_WYG_012-11b>¶
以相而見聖逢之研益之以銘未免曲斷雖則如是事¶
無一邊筆頭落處萬象燦然¶
　¶
　¶
　¶
　¶
　¶
　姑溪居士前集巻十二¶
