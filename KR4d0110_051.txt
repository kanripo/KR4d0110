# -*- mode: mandoku-view; -*-
#+TITLE: 姑溪居士前集
#+DATE: 2015-08-24 23:54:49.931042
#+PROPERTY: ID KR4d0110
#+PROPERTY: BASEEDITION WYG    
#+PROPERTY: JUAN 後集卷一
<pb:KR4d0110_WYG_051-1a>¶
欽定四庫全書¶
　姑溪居士後集巻一¶
　　　　　　　　　　　　宋　李之儀　撰¶
　　古賦¶
　　　夢逰覽輝亭賦¶
露下木落天宇澄徹日欲傾頹蝉方凄咽姑溪居士支¶
笻步屧臨階之絶顧視節物推遷嵗月感覽輝之昔㳺¶
詠生塵之羅襪惝恍差池躊躇騷屑御者不進將誰與¶
<pb:KR4d0110_WYG_051-1b>¶
説既鵠立以不怡疑株拘之無别已而人斷風㣲月出¶
雲裂繁星不能蔽其光萬籟于此號其穴兹欲遣而不¶
暇更百糾而千結于是解衣就枕寤寐纔分紅舒緑巻¶
蘭郁麝薰更笑語于鶯燕襲環珮于烟雲恨秀絶之不¶
與方展轉而凝魂忽若星墜倐如鸞停拊背藉以相欵¶
極情柔而見文謂子之約何爽叩予之實彌勤顧倚玉¶
之未及俄司晨之遽聞嗚呼夢邪覺邪則亦莫知其然¶
哉今已非是昔安可追徴夢幻于物我遂割眤網于頑¶
<pb:KR4d0110_WYG_051-2a>¶
癡庶几夢覺與今昔不能俯仰于羣迷¶
　　古詩(七言/)¶
　　　晩過王晉卿第移坐池上松杪凌霄爛開¶
清風習習醒毛骨華屋高明占城北胡床偶伴庾江州¶
萬葢揺香俯澄碧隂森老樹藤千尺刻桷雕楹初未識¶
忽傳繡障半天來舉頭不是人間色方疑絢塔燈炤燿¶
更覺䴡天星的歴此時遥望若神仙結綺臨春猶可憶¶
徘徊欲去輒不忍百種形容空嘆息亂㸃金鈿翠被張¶
<pb:KR4d0110_WYG_051-2b>¶
主人此况真難得¶
　　　題王子重出李成所畫山水¶
主人邀我登閒軒軒前景物祗欠山坐來慘澹若不足¶
引我忽到營丘間營丘山水天下知全齊十二雄一時¶
舊逰歴歴如到眼吾宗筆力窮高低峯雲巖靄互隱現¶
老木蒼藤紛綵絢瓏璁特幹勢將壓奇崛欲夸人未見¶
石磴流泉似幽噎洞穴縱横乍明滅舉頭樓觀俯懸崖¶
定湏六月臨飛雪行人初踏山前路欵段衝寒怯回顧¶
<pb:KR4d0110_WYG_051-3a>¶
蹇驢亦自樂平地亸且徐行方得趣日西平逺連何處¶
極目蒼茫天欲暮行人端是我前身斗覺精神相㑹聚¶
百年瞬息竟誰真此老應無一㸃塵主人等是風塵外¶
豈是閒軒乆住人(子重家/有閒軒)¶
　　　觀子重鐘隱鷄鷹圗就借傳本畫乃文康舊物¶
千年老木根半㧞义牙枯枝闘金鉄蒼鷹見鷄豈復捨¶
伺隙必拿將雷掣鷄知不免怖且死銅觜窺鷹反噪聒¶
隂風慘慘天為改殺氣憑陵欲翻海畫工已證三昧因¶
<pb:KR4d0110_WYG_051-3b>¶
造化精神智能采江南山水多異人遁迹往往隨風塵¶
等閒應現非一化流落終為絶世珍王公盛徳天下歸¶
想見乾興天聖時進賢退佞乃所嗜不使異趣侵毫釐¶
喻公為鷹固不可排撃奸邪力尤果開圖凜凜毛髪驚¶
滯蔚頓攄如破鎖公孫勝致有餘風十年净土常相同¶
擬借傳摹應見從意欲因畫時見公¶
　　　次韵胡希聖登毘陵東山亭¶
君不見狐裘相齊望前古後日執鞭固欣慕煙雲得趣¶
<pb:KR4d0110_WYG_051-4a>¶
更飄蕭常使高人恨無路闌干崢嵘擅空濶寒日低回¶
得循步朱輪想見不可從南國小棠疑未去百年暴輝¶
實之賓俯盛仰衰情易新孤懐直欲共傾倒衣上元無¶
一㸃塵又不見三千珠履春申君十年天禄揚子雲極¶
目平原草縈骨秋月春風愁殺人五湖歸去辨之蚤擊¶
鼓撞鐘猶恨少險語緩絲一劒休九衢相視空草草荆¶
州萬里控上流歌舞翻風甚飛鳥回首蒼梧隔暮雲南¶
狩不歸何可叫解后相逢情更親芻狗疇能誇已陳欲¶
<pb:KR4d0110_WYG_051-4b>¶
書醉語致多感好事今無載酒人班班微陽度宻竹嘖¶
嘖寒雀喧荒榛韋郎所紀十無一安得遺老酬諮詢蹭¶
蹬難堪隨末俗徤論愛君如剪竹寧人負我無負人咄¶
咄老暪徒四目直絃易斷曲未終鳯髓難容斷誰續白¶
首胡君到孤獨在何分金齊鮑叔¶
　　　送李仲益赴濠梁司户¶
烱然五府不受塵深山大澤猛虎蹲豫章千尺若可抉¶
滄溟萬里疑平吞秋天一鶚禰正平人物南州龎士元¶
<pb:KR4d0110_WYG_051-5a>¶
莫詠濠梁好風月當知猿臂出吾門¶
　　　閩僧饋紅糟炒笋¶
食飽䑛指老更深飢膓南北常欹崟曾作閩山對岸客¶
海舶供㸔常相尋一路埃塵春幾換葷羶裂腦愁舉按¶
淮陵巨海不多程多情誰殺能鳴雁道人雅好逾千金¶
短茁漬味羞春林呼兒績飯不知飽未徹已到閩山隂¶
孤風冷石常齒齒不忘南音似君子寂寞相求義愈高¶
豈特今朝共隣里¶
<pb:KR4d0110_WYG_051-5b>¶
　　　胡希聖在毘陵有詩私送比過山陽復以其韻¶
　　　送之¶
寒雲四塞客日短一壺臍裂洪疇中君家大門我父黨¶
覔白聊復相過從和香索料多甲煎幽蘭幾㺯理孤桐¶
爾來行李偶南北齒齒不見雲間峰登山臨水不無思¶
獨笑往往捫長松蓬門春晚燕語好書幌迤邐來清風¶
五府帶垢一洗盡萬里古色開愁胸輞川何在廣文死¶
比比孺子誇有功楚人僅免二日苦却嗟白璧埋蒿蓬¶
<pb:KR4d0110_WYG_051-6a>¶
逡巡取酒叙契濶百川赴吸驚長虹風流未愧正始後¶
淪落丘范評無鍾君才有用豈特尔我亦相將成老翁¶
騏驎得路即千里㑹㸔拭目天邊鴻¶
　　　登鶴雀樓¶
大河南奔山北走臍裂天涯懶回首撞鐘擊鼔醉横參¶
恃險英雄骨已朽嵗暮風烟尤可悲功名白髪不相期¶
重來好是當晴日應有鷄羣翡翠兒¶
　　　送鄭産莊¶
<pb:KR4d0110_WYG_051-6b>¶
酌君白玉杯送君正黄梅長安風沙眯人眼君行暫詣¶
黄金臺劇辛巳老樂毅去荆棘平地多龍媒九重深沉¶
四海逺快便誰許叅雲雷黄金臺高不易上并州雄節¶
幾塵埃當時勲業皎白日餘風表表皆雄才龍睛豕腹¶
實異相肝膈上下羅瓊瑰丹青萬物大門壻妙論尔汝¶
無嫌猜同時舒巻一門盛將見裂火生寒灰十年早飛¶
不足歎青雲自此亨途開我暫追隨極天未有酒取醉¶
長追陪離亭雨足緑蔽眼健㠶危挂寒風催黄金臺不¶
<pb:KR4d0110_WYG_051-7a>¶
知幾千尺勸君窣衣直上首莫回時我嵗豐亦足被君¶
賜還湏逺過青山隈¶
　　　晩步汴堤始見春色次夜與蔡君規鄭希仁同¶
　　　飲進奏官舍¶
昨日行河堤桞色緑如埽只疑晚煙罩寒林細㸔始知¶
春已到春來本不與我期病中蹉却春來時塵埃雨過¶
風不起但見紅紫咄咄陵高枝年年見春隨分喜今年¶
見春略無意泊然相遇等幻化況是客愁如夢裏前年¶
<pb:KR4d0110_WYG_051-7b>¶
隨春入都門去年探春海上村今年作客還到此萬里¶
漂浮誰與論故人邂逅羅酒樽白髪相逢情更親身世¶
崎嶇有底急終日裂臍如歸雲倚門幾夜環連夢勃窣¶
稚子行逡巡扁舟早晚東南奔車馬紛紛愁殺人¶
　　　送俞叔通歸四明¶
終軍棄闗繻李斯逐黄犬功名事業自有時咄嗟所得¶
亦蹇淺雷奔電掣千里雨魚變為龍如掌反侯嬴抱關¶
誰復論公子感之在一言擔簦屐履遍列國平揖相印¶
<pb:KR4d0110_WYG_051-8a>¶
須臾間簀中不死魏齊困口中舌在天應旋莫嘆髀肉¶
消休悲釡生魚揮斥八極神不變秦人豈識照乗珠氣¶
吁虹蜺亘天地有時一笑海可枯㤗山排雲天下小紛¶
紛何足論賢愚得君本如此君知我無朱㡬年飛鳴共¶
搶榆長慙瓦礫叅璠璵都城踰月同朝晡蹩然别我還¶
舊廬引君一杯酒洗君衣上塵我歌雖促非酸辛未忍¶
祝别惟加飱直教探取虎穴子西來射䇿黄金門¶
　　　次韻孔經甫題剡縣史氏競秀堂¶
<pb:KR4d0110_WYG_051-8b>¶
天姥迤邐沃州𦂳萬壑千巖相汲引崢嵘不知盡何如¶
撑突雲煙隨望隕來蹲去伏搏虎豹上圓下妥蒸芝菌¶
溪流縈紆湛寒玉飛泉滴瀝調金軫天造神藏發有時¶
眼力收羅一朝盡連甍接桷挿星斗檻欄分明嘘老蜃¶
薄逰曾向畫圖見幾欲微吟冩秋蚓登臨更想新醅熟¶
紫蕨堆盤參竹笋排坐歌呼來謫仙落筆萹章陵醉尹¶
晴春雪霽夜月滿此樂誰能計畦畛到者如行避世村¶
回首紛紛只堪哂因君歸興不自持安得陵風跨蒼隼¶
<pb:KR4d0110_WYG_051-9a>¶
　　　兼江祥瑛上人能書自以為未工又能詩而求¶
　　　予詩甚勤予以為非所當病也為賦一首勉之¶
　　　使進于道云¶
得句如得仙悟筆如悟禅弹丸流轉即輕舉龍蛇飛動¶
真超然禅瑛迺醉我顧慙道𤣥戲將字畫當杖拂與子¶
憑軾相周旋筆若運矛矟手如致禆偏眼能援桴鼓心¶
為制中權棄捐尺度廢䋲削似曲還直非方圓適當庖¶
丁善刀後但見滿紙銀鈎連心眼手筆俱不用擬向底¶
<pb:KR4d0110_WYG_051-9b>¶
處觀其全思量不可到此地無中邊政似觀瀾亭上夜¶
深後滿空白月孤光懸(祥瑛侍者書置之魯直巻中畧/无辨異惜其未常愽觀羲献顔)¶
(桞遺蹟也右軍帖家家有之然後世遂不復有右軍至/近世人書下手便欲逼真古今相絶如此瑛其勉旃)¶
　¶
　¶
　¶
　¶
　姑溪居士後集巻一¶
