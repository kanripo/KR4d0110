# -*- mode: mandoku-view; -*-
#+TITLE: 姑溪居士前集
#+DATE: 2015-08-24 23:54:49.841063
#+PROPERTY: ID KR4d0110
#+PROPERTY: BASEEDITION WYG    
#+PROPERTY: JUAN 前集卷四十六
<pb:KR4d0110_WYG_046-1a>¶
欽定四庫全書¶
　姑溪居士前集巻四十六¶
　　　　　　　　　　　宋　李之儀　撰¶
　　詞曲¶
　　　蝶戀花¶
天淡雲閒晴晝永庭户深沉滿地梧桐影骨冷魂清如¶
酒醒夢回猶是前時景　取次杯柈催酩酊醉㡌頻欹¶
又被風吹正踏月歸來人已靜恍疑身在蓬萊頂¶
<pb:KR4d0110_WYG_046-1b>¶
　　　又¶
玉骨氷肌天所賦似與神仙來作煙霞侣枕畔拈來親¶
手付書窻終日常相顧　幾度離披留不住依舊清香¶
只欠能言語再送神仙須愛䕶他時却待親來取¶
　　　又¶
萬事都歸一夢了曽向邯鄲枕上教知道百嵗年華誰¶
得到其間憂患知多少　無事且憑開口笑縱酒狂歌¶
消遣閒煩惱金谷繁華春正好玉山一任樽前倒¶
<pb:KR4d0110_WYG_046-2a>¶
　　　又¶
為愛梅花如粉面天與工夫不似人間見幾度拈來親¶
比看工夫却是花枝淺　覔得歸來臨幾硯盡日相看¶
黙黙情無限更不嗅時須百遍分明銷得人腸斷¶
　　　浣溪沙(梅/)¶
水閣垂垂碧玉條能令江漢客魂消只應音信是春潮¶
　為有前縁我未折折來同嗅許誰招憑將此意問妖¶
嬈¶
<pb:KR4d0110_WYG_046-2b>¶
　　　又¶
玉室金鋪不動塵林稍緑徧已無春清和情思一畨新¶
　道骨仙風雲外侣煙鬟霧鬂月邊人何妨人醉到黄¶
昏¶
　　　又¶
依舊琅玕不染塵霜風吹斷笑時春一簮華髪為誰新¶
　白雪幽蘭猶有韻鵲橋星渚可無人金蓮移處任塵¶
昏¶
<pb:KR4d0110_WYG_046-3a>¶
　　　又¶
昨日霜風入絳帷曲房深院繡簾垂屏風幾曲盡生枝¶
　酒韻漸濃歡漸宻羅衣初試被初攜已涼天氣未寒¶
時¶
　　　西江月(橘/)¶
昨夜十分霜重曉來千里書傳吳山秀處洞庭邊深夜¶
星垂初徧　好事寄來禪侣多情將送琴仙為憐佳果¶
稱嬋娟一笑聊回媚眼¶
<pb:KR4d0110_WYG_046-3b>¶
　　　又¶
醉透香濃斗帳燈深月淺回廊當時背面兩倀倀何況¶
臨風懐想　舞栁經春祗瘦遊絲到地能長鴛央半調¶
已無腸忍把么弦再上¶
　　　又¶
念念欲歸未得迢迢此去何求都縁一㸃在心頭忘了¶
霜朝雪後　要見有時有夢相思無處無愁小窻若得¶
再綢繆應記如今時侯¶
<pb:KR4d0110_WYG_046-4a>¶
　　　鵲橋仙¶
風清月瑩天然標韻自是閨房之秀情多無那不能禁¶
記當日而今時候　碧雲低攏紅潮微上幕畫梅寒初¶
透一般偏更惱人深時更把眉兒輕皺¶
　　　又¶
宿雲收盡纎塵不警萬里銀河低挂清㝠風露不勝寒¶
無計學雙鸞並駕　玉徽聲斷寳釵香逺空賦紅綾小¶
砑庾郎知有幾多愁怎奈向月明今夜¶
<pb:KR4d0110_WYG_046-4b>¶
　　　踏莎行¶
緑遍東山寒歸西渡分明認得春來處風輕雨細更愁¶
人髙唐何在空朝暮　離恨相尋酒狂無素栁條又折¶
年時數一畨情味有誰知斷魂還送征帆去¶
　　　又¶
還是歸來依前問渡好風引到經行處幾聲啼鳥又催¶
耕草長栁暗春將暮　潦倒無成疎慵有素且陪野老¶
酬天數多情惟有面前山不隨潮水來還去¶
<pb:KR4d0110_WYG_046-5a>¶
　　　鷓鴣天¶
節是重陽却斗寒可堪風雨累尋懽雖辜早菊同髙燕¶
聊挹殘蕉共小闌　浮螘嫩炷烟盤恨無鶯唱舞催鸞¶
空驚絶韻天邊落不許韶顔夢裏看¶
　　　又¶
濃麗妖妍不是粧十分風艶奪韶光牡丹開處應難比¶
繁富尤疑過海棠　須子細更端詳爛霞流暈帶朝陽¶
千金未足酬真賞一度相看一斷腸¶
<pb:KR4d0110_WYG_046-5b>¶
　　　又¶
避暑佳人不着粧水晶冠子薄羅裳摩綿撲粉飛瓊屑¶
濾蜜調冰結絳霜　隨定我小蘭堂金盆盛水遶牙床¶
時時浸手心頭熨受盡無人知處涼¶
　　　又¶
收盡微風不見江分明天水共澄光由來好處輸閒地¶
堪嘆人生有底忙　心既逺味偏長須知麄布勝無裳¶
從今認得歸田樂何必挑源是故鄉¶
<pb:KR4d0110_WYG_046-6a>¶
　　　朝中措¶
臘窮天際傍危欄宻雪舞初殘表裏江山如畫分明不¶
似人間　功名何在文章漫與空嘆流年獨恨歸來已¶
晩半生孤負魚竿¶
　　　又¶
暮山環翠繞層欄時莭嵗將殘逺雁不傳家信空能嘹¶
唳雲間　客情無盡歸心易感誰與忘年早晩凝眸望¶
逺片帆催缷風竿¶
<pb:KR4d0110_WYG_046-6b>¶
　　　又¶
翰林豪放絶勾欄風月感雕殘一旦荆溪仙了筆頭渙¶
聚時間　錦袍如在雲山頓改宛似當年應笑滁陽衰¶
尉鮎魚依舊縁竿¶
　　　阮郎歸¶
朱唇玉羽下蓬萊佳時近早梅惜花情味乆安排枝頭¶
開未開　夢欲斷恨難裁香心休見猜果如何遜是仙¶
才何妨入夢來(朱唇玉羽湖湘間謂之倒挂子嶺/南謂之梅花使十二月半放出)¶
<pb:KR4d0110_WYG_046-7a>¶
　　　採桑子(席上送少/游之金陵)¶
相逢未幾還相别此恨難同細雨濛濛一片離愁醉眼¶
中　明朝去路雲霄外欲見無從滿袂仙風空把雙鳬¶
作信鴻¶
　　　如夢令¶
回首蕪城舊苑還是翠深紅淺春意已無多斜日滿簾¶
飛燕不見不見門掩落花庭院¶
　　　臨江仙(登凌歊/臺懐感)¶
<pb:KR4d0110_WYG_046-7b>¶
偶向凌歊臺上望春光已過三分江山重叠倍消魂風¶
花飛有態烟絮墜無痕　已是年來傷感甚那堪舊恨¶
仍存清愁滿眼共誰論却應臺下草不解憶王孫¶
　　　又¶
難得今朝風日好春光佳思十分雖然公子暗招魂其¶
如抬眼處俱是舊時痕　酒到强尋歡日路坐來誰為¶
温存落花流水不堪論何時弦上意重為拂桐孫¶
　　　醜奴兒(謝人寄/臘梅)¶
<pb:KR4d0110_WYG_046-8a>¶
春風似有燈前約先報佳期㸃綴相宜天氣猶寒蝶未¶
知　嫩黄染就蜂鬚巧香壓團枝淡注仙衣方士臨門¶
未起時¶
　　　青玉案(用賀方回韵/有所禱而作)¶
小篷又泛曽行路這身世如何去去了還來知幾度多¶
情山色有情江水笑我歸無處　夕陽杳杳還催暮練¶
淨空吟謝郎句試禱波神應見許帆開風轉事諧心遂¶
直到明年雨¶
<pb:KR4d0110_WYG_046-8b>¶
　　　更漏子(借陳君/俞韵)¶
暑方煩人似愠悵望林泉幽峻情㑹處景偏長心清聞¶
妙香　寳幢低金鏁碎竹影桐隂窻外新事舊舊愁新¶
空嗟不見人¶
　　　漁家傲¶
洗盡秋容天似瑩星稀月淡人初靜䇿杖縈紆尋逺徑¶
披昏暝隄邊犢母閒相並　遥想去舟魂欲凝一畨佳¶
思從誰詠憔悴歸來如獨醒知何境沉沉但覺煙村逈¶
<pb:KR4d0110_WYG_046-9a>¶
　　　南鄉子¶
春後雨餘天婭姹黄鸝勝管絃栁葉千燈初報暑階前¶
秪有茶甌味最便　身世幾蹁躚自覺年來更可憐欲¶
問此人何所似延縁看取窻前墜栁綿¶
　　　又¶
緑水滿池塘㸃水蜻蜓避燕忙杏子壓枝黄半熟隣墻¶
風送荷花幾陣香　角簟襯牙床汗透鮫綃晝影長㸃¶
滴芭蕉疎雨過微涼畫角悠悠送夕陽¶
<pb:KR4d0110_WYG_046-9b>¶
　　　又¶
睡起遶回塘不見銜泥燕子忙前日花梢都緑遍西墻¶
猶有輕風遞暗香　步懶恰尋床卧看遊絲到地長自¶
恨無聊常病酒凄涼豈有才情似沈陽¶
　　　又¶
小雨濕黄昏重午佳辰獨掩門巢燕引雛渾去盡銷魂¶
空向梁間覔宿痕　客舍宛如村好事無人載一樽惟¶
有鶯聲知此恨殷勤恰似當時枕上聞¶
<pb:KR4d0110_WYG_046-10a>¶
　　　又¶
淚眼轉天昏去路迢迢隔九門角黍滿盤無意舉凝魂¶
不為當時澤畔痕　腸斷武陵村骨冷難同月下樽强¶
泛菖蒲酬令節空勤風葉蕭蕭不忍聞¶
　　　驀山溪(少孫咏魯直長/沙舊詞因次韵)¶
青樓薄倖已分終難偶尋徧綺羅間悄無個眼中翹秀¶
江南春曉花發亂鶯飛情漸透休辭瘦果有人相候¶
醉鄉路穩常自身偏後誰謂正歡時把相思畨成紅豆¶
<pb:KR4d0110_WYG_046-10b>¶
千言萬語畢竟總成虚章臺栁青青否魂夢空搔首¶
　　　減字木蘭花¶
亂魂無據黯黯只尋來處路燈盡花殘不覺長更又向¶
闌　幾回枕上那件不曽留夢想遞盡星星一滴秋霖¶
是一莖¶
　¶
　¶
　姑溪居士前集巻四十六¶
