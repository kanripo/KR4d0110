# -*- mode: mandoku-view; -*-
#+TITLE: 姑溪居士前集
#+DATE: 2015-08-24 23:54:50.053492
#+PROPERTY: ID KR4d0110
#+PROPERTY: BASEEDITION WYG    
#+PROPERTY: JUAN 後集卷九
<pb:KR4d0110_WYG_059-1a>¶
欽定四庫全書¶
　姑溪居士後集巻九¶
　　　　　　　　　　　　宋　李之儀　撰¶
　　律詩(七言/)¶
　　　除夜寄王性之¶
老戀窮年怯五更可堪爆竹響新聲但驚燈火如殘夢¶
豈有心情敵後生餳競膠牙空對白酒期分嵗獨憐清¶
賜袍應有天香在想見明朝奉九成¶
<pb:KR4d0110_WYG_059-1b>¶
　　　又寄性之二首¶
霜髯雪鬢十分侵舉盞常思蘸甲深雖約依劉同漢上¶
猶虚訪戴似山隂文章歆向傳家日事業韋平奕世心¶
氷玉相輝方自表何妨佳思屢追㝷¶
平日鵷鸞接武中汪汪毎歎不能窮蹔煩朱轂圖遺愛¶
方信清時是至公千載難期人物盛一時休歎馬羣空¶
何妨坐歗追陳迹應有新詩襲素風¶
　　　聴惠師琴¶
<pb:KR4d0110_WYG_059-2a>¶
牛鬬淹時兩耳昏偶陪沈祝共僧軒數聲抑按披香霧¶
雙屨分明在曉原物節不堪催我老賞心聊復為誰論¶
初年記得山隂舊又見夷中幾世孫¶
　　　春日¶
芊芊芳草望中迷傳火樓臺麗日西飛絮輕翻遮桞陌¶
落花亂㸃暗桃溪琉璃波凈沈魚藻玳瑁簾疎阻燕泥¶
百五良辰最葱蒨綠隂行馬過鶯啼¶
　　　覺老求詩¶
<pb:KR4d0110_WYG_059-2b>¶
江南江北乆相望常負靈山一炷香㑹上拈花雖未笑¶
坐中持鉢&KR0592;生光投針技倆空諸有彈指莊嚴自一方¶
何必湯池能離垢入門心地已清凉¶
　　　覺老見和復次韻報之時雨行未得¶
去隴回岡翼兩傍舊縁來繼鶴林香隨時解致留客雨¶
涉世圓能出定光運用投機疑有象縱横垂手固無方¶
倦遊累接通宵語時覺楊枝灑面凉¶
　　　真師約過寄老菴雨不止兩日不得往小霽輒¶
<pb:KR4d0110_WYG_059-3a>¶
　　　涉淖以契前約次其所示韻菴壁有孫莘老秦¶
　　　少游劉貢父諸君詩¶
一接深言一㸃頭離騷致處未為幽不嫌壞路容連步¶
且欲他年作舊游翰墨抑揚雖已晚林泉棲止㑹終收¶
孤雲祗恐元無定候我歸來共此丘¶
　　　次韻陳致君題硃砂湯¶
造化工夫豈偶然一池如沸自澄鮮論功但可資沐浴¶
有理不須深䆒研流落未妨供凈社升沉何用較温泉¶
<pb:KR4d0110_WYG_059-3b>¶
更宜場稼猶能就凡占餘波盡美田¶
　　　同祖燈過陳氏書齋主人留飯遂求詩¶
一牛吼地得林坰邂逅經行眼暫明挾策讀書雖未暇¶
殺雞炊黍喜相迎依依高桞來棲鵲炯炯黄花㺯晚晴¶
自是主人能好事非關秋日解多情¶
　　　石磧朱希仲館榖甚勤因題壁間¶
主人好客乆聞名曽約江魚對酒烹邂逅相逢同一笑¶
逡巡不覺到三更屠龍手段元非䇿畫虎工夫浪有聲¶
<pb:KR4d0110_WYG_059-4a>¶
便欲與君論卒嵗却憂舟子報潮平¶
　　　清凉寺覺海召飯出數帖相示覽之愴然求詩¶
　　　為記¶
潮去潮來知幾年依然城郭帶山川連虚玉骨元如虎¶
布地金沙舊種蓮垂手鼎開香積供傳家仍是乳峯禪¶
珠庭月角人何在頼有遺蹤契宿縁¶
　　　崇寧求詩時正初老住為初祖¶
烏衣人物已成空窣堵纔能記寳公請祝驟開新福地¶
<pb:KR4d0110_WYG_059-4b>¶
全提還振舊家風千巖日上春初到萬里雲收月正中¶
欲識投機無意盡江流入海幾時窮¶
　　　范倅置酒雨花臺¶
流傳勝致有無間投老方能一倚欄千里江山來極目¶
萬家烟雨鎻初寒姦雄幾許埋蓁莽笑語何妨擁蕙蘭¶
便覺寸隂真可惜須將酒户為君寛¶
　　　寄趙仰之¶
傾葢逢君亦偶然塤篪今日似當年仙風宛是金華舊¶
<pb:KR4d0110_WYG_059-5a>¶
詩句分明歴水傳故國江山聊徙倚深燈歌笑屢遷延¶
相思果許重相見豫約嚴裝報此縁¶
　　　次韻邦老見貺¶
高風疇昔在煙霞末路芝蘭屬當家一句轉身元的確¶
千條差路任紛華才疎意廣雖難契語欵情真特見嘉¶
只恐平明便分手相㸔更待月西斜¶
　　　宿無錫夀聖院贈明祖禪老¶
靈山相别已多年重把圓光信有縁愧我天涯真斷梗¶
<pb:KR4d0110_WYG_059-5b>¶
喜君居處似諸天元無浮世多般事只説我家一味禪¶
軟語綢繆霜夜永停燈温火共留連¶
　　　元白拏舟相訪出紙求書因書此以歸其紙¶
小篷不卸逺相尋&KR0592;喜忘年得㫁金便覺雨華隨脱麈¶
更能操筆問來禽投懐方寄朱弦直摻袂還驚白髪深¶
獨幸南遊慰真賞他年㑹見好叢林¶
　　　同熈績姪登有美堂¶
雪晴時節臘窮天湖海光浮萬井煙勝槩尚能驚老眼¶
<pb:KR4d0110_WYG_059-6a>¶
曠懐無復似當年難堪塞鴈終聫翼頼有龍駒特象賢¶
已約一㕓須卜築不妨當此共遷延¶
　　　錢塘教授宅飯眠齋次其韻¶
饑時囓飯困特眠任運騰騰信自然豈謂故人投此況¶
先來佳處作閒仙寓懐何必開三徑得句勝如食萬錢¶
只恐里門驚内史不容同占好山川¶
　　　次韻錢塘節士見寄¶
平日刳心欲致君異時擕手但論文興來只有歸田賦¶
<pb:KR4d0110_WYG_059-6b>¶
老去何如背水軍占勝已驚無不盡卜鄰應許鎮相温¶
形容豈敢輕酬酢謝傅風流自出羣¶
　　　阿濫堆(二首/)¶
鐡作驕幢不易摧望林誰免渴趋梅院門報鑰人初斷¶
天氣纔隂日又開倦路已先衰鬢雪思家難遣寸心灰¶
衝風正起還飛下何物元非阿濫堆¶
年來未覺壯心摧昨夜偏傷三㺯梅不貫離家遽如許¶
自然昬眼亦慵開蕭條寂寞思樗䕃細繹華嚴謝刼灰¶
<pb:KR4d0110_WYG_059-7a>¶
少味童山莫分别直須真峭比離堆¶
　　　食牛炙¶
西來誰為炙牛心惜事拘之不敢尋豈謂鄰邦無百里¶
驟令饞口得千金登臺未論前人比捫腹翻驚用思深¶
從此耒陽休弔古便思白酒與同斟¶
　　　元祐末宿秋試院曽和王敏父四詩是時以疾¶
　　　先出院方欲出而未得況味有類今日追用前¶
　　　韻冄賦四首¶
<pb:KR4d0110_WYG_059-7b>¶
堦除又見日將斜若此奔馳尚可誇敢覬隂功踵定國¶
未應和藥困王嘉門前禱雨頻催鼓眼底無人但見花¶
不比貢闈當日鎻病來有許便還家¶
兼材莫作尹翁歸自鬻﨑嶇不畏非妄役土龍寧得雨¶
可堪芻狗强䝉衣移文不報如沉井行路皆疑鎮掩扉¶
早悟垂頭供立仗好隨四牡去騑騑¶
沉沉深鎻出無涯白盡于思豈復華凖擬歸期叩端午¶
那知此地見葵花幽憂未論如隂府倐忽翻驚走電車¶
<pb:KR4d0110_WYG_059-8a>¶
乆病元來最欺眼蠅頭只覺似棲鴉¶
十年三拜東門敕長是尋燈濯汙裾贏得平安題報厯¶
不妨朋友校殘書(未引試前與敏/父相對校書)歌傳鵲䑕非行路詠¶
入烏狐愧大車物物背馳將老矣定知身世欲何如¶
　　　若禔告行再寄二詩¶
前日報君明日行强憑詩句冩離情懸知北海經旬别¶
須滯韶山半日程環席已甘攙上首餘罍應不負同傾¶
預期一笑東門外剰記樽前醉裏聲¶
<pb:KR4d0110_WYG_059-8b>¶
　　　又¶
醉裏新聲解記無祗應琴意似相如近來公道偏難得¶
從此佳期敢妄圖玉室金堂有阻隔兔葵燕麥恨扶疎¶
冥鴻不比㝷常鴈試覔蕭娘一紙書(卒章代/子直意)¶
　　　陽翟道中有懐存之二首¶
頑隂將臘襲衣褠倦轡臨風愧白頭一事無成還嵗晩¶
百年過半尚人謀天邊漫鑄黄金印月下何時紫綺裘¶
擬借東鄰分一徑未應人物謝羊求¶
<pb:KR4d0110_WYG_059-9a>¶
　　　又¶
夕陽風裏得君心常約清香帶月㝷紅蕚似披經幾嗅¶
緑條如㺯已難禁野狂不慣娉婷醉蓬鬢偏宜蓓蕾侵¶
凖擬歸時更浮動瓊樽寧謝十分斟¶
　　　次韻梅花¶
送臘迎春亦是常獨高梅蘂報年芳風來髣髴逢荀令¶
月下分明見壽陽開徧漫誇千種韻天然别是一般香¶
從今漏泄東君意直到霜前菊蘂黄¶
<pb:KR4d0110_WYG_059-9b>¶
嶺上纔分一寸光羣花次第促來粧絶勝羣玉山頭見¶
須信昭儀體自香妙賞不逢徒老去佳期難得為誰芳¶
定應癢處無人㑹空怨相邀客姓王¶
　　　智臣相過成小詩(智臣善/談命)¶
紺髪朱顔氣吐虹崢嶸頭角振家風千金自晦鄒王後¶
一笑時游管郭中老子已應終汩没諸兒聊為指窮通¶
他年朱紫相輝地莫惜高軒訪此翁¶
　　　瑛侍者欲冄游方作此勉之¶
<pb:KR4d0110_WYG_059-10a>¶
精神秀發真獅子聳壑昻霄似出林擊竹有聲先了悟¶
拈花微笑已知音新詩富健疑披錦妙字清竒不換金¶
往往秋高又飛錫白雲來去本無心¶
　¶
　¶
　¶
　¶
　¶
<pb:KR4d0110_WYG_059-10b>¶
　¶
　¶
　¶
　¶
　¶
　¶
　¶
　姑溪居士後集巻九¶
