# -*- mode: mandoku-view; -*-
#+TITLE: 姑溪居士前集
#+DATE: 2015-08-24 23:54:49.197356
#+PROPERTY: ID KR4d0110
#+PROPERTY: BASEEDITION WYG    
#+PROPERTY: JUAN 前集卷八
<pb:KR4d0110_WYG_008-1a>¶
欽定四庫全書¶
　姑溪居士前集巻八¶
　　　　　　　　　　　宋　李之儀　撰¶
　　律詩五(五言/)¶
　　　和答友人二首¶
比日逢春社占龍得賁山雖能素願合未放老身閒家¶
世綿延逺功名指顧間自應天有助一到一開顔¶
春來自多雨行處只逢山賦分皆可樂貪生常不閒人¶
<pb:KR4d0110_WYG_008-1b>¶
歸挑菜處鳥語落梅間翻恨新増酒何從解醉顔¶
　　　食笋二首¶
燕雀初為友烽烟近卜隣不嫌千語聒只怕一籠新病¶
眼常如睡歸心喜似人柈餐猶見笋未省已無春(牆外/是西)¶
(闗毎夜得/應烽火)¶
疎簾不礙日缺甃宛如塘黙坐千名佛忘形一炷香巻¶
中貪味永鏡裏任顔蒼飲後纔推枕逡巡又夕陽¶
　　　謝陳無已相訪¶
<pb:KR4d0110_WYG_008-2a>¶
下直來天禄柴荆故逺求論心日恨短歸路雨無憂紅¶
葉繽紛晩黄花爛縵秋㑹須尋此況擊節再相酬¶
　　　昨日偶到北觀䝉君俞元載元發明叔惠然見¶
　　　過¶
勝日欣相得曠懷誰與同如何四君子肯顧一衰翁林¶
杪收殘雨簷牙遞好風歸時不須問更待月如弓¶
　　　回酒¶
莫笑和州酒和州酒却醇聊資千歲祝用贊一陽春柳¶
<pb:KR4d0110_WYG_008-2b>¶
信渦將報梨晴㸃向真醉尋平日路好在武陵人¶
　　　書長干僧房¶
異日延禪地今朝選佛場真身瘞堅固層級韻琅當雨¶
灑家家潤燈傳處處光曽將一則語要路截諸方¶
　　　無題三首¶
邂逅俱青眼招擕媿白頭穿林猶畏日坐石忽驚秋不¶
作﨑嶇倦幾成汗漫遊臨分懷杜老月湧大江流¶
步武高低外生涯夢寐中不知三徑足信是一生窮觸¶
<pb:KR4d0110_WYG_008-3a>¶
目如逢舊隨縁似有功便應參羽翼何異注魚蟲¶
軒廡千尋碧江山一抹紅微吟接僚友健啖趂羣童戀¶
别猶能暫論懽昔已通更憑將此況逺問霅溪翁¶
　　　題歴陽天慶觀自然菴¶
一日復一日新年即舊年本來無欠少强自起攀縁妙¶
悟通三境清風寄七絃昇騰如未果且作地行仙¶
　　　自大乘將遊湯泉道中¶
迢迢山路永漠漠曉風昏雨歇鳩呼婦年豐稻有孫旅¶
<pb:KR4d0110_WYG_008-3b>¶
懷悲暮齒野飯寄前村只恐今霄夢憑誰續斷魂¶
　　　雨中過明覺招上人輒留小詩¶
雨路如投洗山行似踏䋲深閒逢竹院歡喜得詩僧語¶
欵疑繅蠒心明自有燈難忘惜别處高義等丘陵¶
　　　宿滴水巖懷趙徳麟和壁間韻¶
瀑水瀉靈竇鏗鏘韶濩音樹深猿嘯月山迥鳥歸林一¶
曲廣陵散再歌梁甫吟天邊有鴻鴈莫寄此時心¶
　　　夜行鞏洛道上¶
<pb:KR4d0110_WYG_008-4a>¶
夜久露華重寒鴉不肯棲月推銀海上斗過玉䋲西風¶
脱林衣瘦山擎雲帽低流螢三四㸃趂隊過前溪¶
　　　題李欽之承事宅¶
松竹龎公宅丘墳倚相家和聲敦鴈序秀色茂蘭芽魯¶
秉方如昔淮流詎可涯躊躇不欲去寒日任西斜¶
　　　離宣城¶
倦客登舟際江城欲暮時恨長山自逺心速棹歸遲村¶
市明魚火嚴城起鼓鼙詩成真有助新月上天涯¶
<pb:KR4d0110_WYG_008-4b>¶
　　　秋日遊青山訪太白墓二首¶
潦倒忘衰日風流襲墊巾未能分朽骨還此挹餘塵弔¶
古無千載傷心為一顰依稀如到眼氣類信吾人¶
淹時苦炎暑此日遇初秋舊籍存千畆彛倫詠九疇但¶
能尋曠蕩何必事深幽未媿遼東笑真成知北遊¶
　　　遊青山因過西莊¶
青山忽相值一笑脱征衫未就三都賦聊尋五柳潛並¶
遊雖得意作濶更愁兼問字終忘倦言歸但小慚旁求¶
<pb:KR4d0110_WYG_008-5a>¶
須作相未聘且耕巖贈别無多語禔身要律貪¶
　　　同榮天和遊石城¶
兹遊久寂寞勝士偶陪隨竹暗笋初熟江深鱸正肥但¶
須頻結社何必訪題詩㑹有重來日還應記此時¶
　　　謝人送魚¶
珍重黄池秀風流逈出塵多情念羇旅脱網寄鮮鱗掀¶
動龍蛟宅驚回匕箸春丹青如得便更擬問通津¶
　　　題齊雲亭¶
<pb:KR4d0110_WYG_008-5b>¶
凌空登白紵此地與雲齊一覽衆山小方知人世低暫¶
留蝴蝶夢終負杜鵑啼回向禪闗客何當别有梯¶
　　　賀時相生辰¶
錫羨來經世儲休表降神雲間瞻鸑鷟天上識麒麟藴¶
藉三冬學形容萬古春班庭傾玉筍鎮廟契金人帝載¶
熙明格朝簽絶擬倫淵源參密幄同徳在斯民有作皆¶
前用無言不緒陳光華榮斝夀蕃錫㑹昌辰寵接張侯¶
異年頒衞武均江干空引睇無路襲餘塵¶
<pb:KR4d0110_WYG_008-6a>¶
　¶
　¶
　¶
　¶
　¶
　¶
　¶
　¶
<pb:KR4d0110_WYG_008-6b>¶
　¶
　¶
　¶
　¶
　¶
　¶
　¶
　姑溪居士前集卷八¶
