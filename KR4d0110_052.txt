# -*- mode: mandoku-view; -*-
#+TITLE: 姑溪居士前集
#+DATE: 2015-08-24 23:54:49.945206
#+PROPERTY: ID KR4d0110
#+PROPERTY: BASEEDITION WYG    
#+PROPERTY: JUAN 後集卷二
<pb:KR4d0110_WYG_052-1a>¶
欽定四庫全書¶
　姑溪居士後集巻二¶
　　　　　　　　　　　　宋　李之儀　撰¶
　　古詩(七言/)¶
　　　次韻王性之見寄佳句¶
文質相乗徒野史㧞山塞海終軍死早時妄作不朽計¶
掇拾餘䟽自綱紀跳梁甃缺固無有白首何堪堕牛李¶
冥行觸柱猶欲前布襪青鞋從兹始春風罾頭問時魚¶
<pb:KR4d0110_WYG_052-1b>¶
莫雨洲中吟白芷尔來蹭蹬十二年尚向牛角驚闘蟻¶
亭亭日没見初月宛是角中逢綺里萬頃烟波渺天末¶
十丈霜松騰澗底幾從窈窕泛斗槎終愧婆娑參珮蘂¶
晩來鵲話頗不凡俄報翩翩航一葦元龍豪氣不少除¶
樓臥超然遽思起問途直指三峯去盤馬樓前萬人喜¶
亟發徤句壓欲到似不見容已無齒便期脱㡌灑風腴¶
豫宿寒舂絜雲子定應一笑非等閒更想筆端如㵼水¶
　　　唐公兄惠顧海上既行輒有詩奉送¶
<pb:KR4d0110_WYG_052-2a>¶
憶乍扁舟下京口六月江頭浪如吼一笑還尋浮玉叟¶
山半飛雲似招手月明上舩縈宿酒倒摘沈星疑犯斗¶
夜深歸夢徹東吳覺來落月穿踈牖山僧流連强終日¶
黄昏歸鳥凌風疾玉骨蕭森病枕餘一語才交復相失¶
先生高節如古人薄宦淹面行路塵海城寄食不自給¶
暫喜持盃同探春春風花草來踆踆㣲紅淡緑意旋新¶
相從白髪情未壓底事促别聲悲辛淮陵欲到嗟無因¶
想見蔓草縈龍鱗浦光亭南拍隄水冉冉落日低孤坟¶
<pb:KR4d0110_WYG_052-2b>¶
到時春色應已遲滿樹黄鸝初囀時憑將一曲原頭淚¶
為洒南坟松樹枝¶
　　　阮公嘯臺次韻辛正叔¶
有口莫飲盜泉水有手莫探驪龍珠秋風冷落千古意¶
追風絶足誰能拘白雲青山避世樂擊鼓撞鐘廊廟居¶
等閒舒巻四海為之動豈惮一一從吹竽君㸔事事絶¶
天險阿房宫在空荒墟野人不識貴者帝直欲炙背同¶
向茅簷隅由來土苴漫優劣亹亹傳習隨有無當時一¶
<pb:KR4d0110_WYG_052-3a>¶
嘯亦偶尓至今登覽煩嗟歔吾人妙質素所畏感嘆陳¶
迹追盈虚涇清渭濁固可辨未應到海君能殊¶
　　　王為道東軒梅花小桃相次㺯色置酒見邀出¶
　　　瑠璃盆浸花貯酒半移即花既辭留名壁間¶
搔髪滿爪垢撲衣滿襟塵百年信幾時吾生苦紛紜黄¶
河源從天上流忽然河底為沙丘張良身不滿三尺從¶
使沛公君列侯淮隂小兒亦何者俛首無辭出胯下晨¶
炊蓐食為得計一飯千金豈無價相君之背貴莫言前¶
<pb:KR4d0110_WYG_052-3b>¶
趋鼎鑊何等閒使為故主已梟首奏事猶如冕旒前軹¶
深井里有屠者荆歌壯士不復還伯樂相馬只相骨咄¶
咄常情迷賈鞭春來萬事不欲語惟願沽酒不著錢大¶
鐺長杓酌還引日日如此過百年相家新有檢正官謂¶
我落&KR0334;早見憐東軒小桃間梅蘂清香秀色能相先下¶
將貴勢略雅舊脱巾取酒容流連瑠璃盆深花透過愛¶
花移向花邉坐時時飄蕋落盆中冉冉天仙空裏墜¶
醉後草書疑有神墻間怒角拿飛雲掃禿千毫興未盡¶
<pb:KR4d0110_WYG_052-4a>¶
惆悵粉壁何時新盆空不記上馬去曉來但見衣巾汚¶
古人名節堆故紙多少沉埋不知數明朝花落在須臾¶
莫遣高門無入路¶
　　　次韻參寥杜孝錫¶
君不見深山窮谷千丈潭懸崖絶壁倒挂松雷霆雨電¶
有時一洒遍八極繁霜雪霽能邀夜月來高穹又不見¶
江頭龜手洴澼絖裂地得侯終有逢長安大雪幾千尺¶
高臥不愧衣玲瓏揖人而相若反掌登天有路非難通¶
<pb:KR4d0110_WYG_052-4b>¶
天之可上勢或便得相乃在須㬰中朝冠貂蝉暮徽纆¶
曲肱何在三千鍾方東遽北安足究豈異海舶隨狂風¶
舞雩而詠吾與㸃坐中客滿誰知融屹屹杜夫子靈芝¶
翳深叢百年轉盼皆腐朽且將逸駕聊與同我慙圭觚¶
刺人眼空向霜天望飛鴻¶
　　　送李仲益及第調濠州司户還錢塘¶
憶昨西湖㺯烟月玉面少年搔紺髪六月正午斷人行¶
坐上無風不覺熱長安塵沙五月尾汗透纎絺甚懸水¶
<pb:KR4d0110_WYG_052-5a>¶
相逢惝怳秋已深氷骨令人冷如洗吾家謫仙應已朽¶
采石風流誰可後却恐騎鯨下紫霄斯人豈是人間有¶
春風標名冠禮部睥睨英豪皆培塿三月飛花試集英¶
筆下光芒射斗牛共説唱名須第一人事天時良可必¶
大任先當益未能何謂揚雄老終吃滄溟洶湧百怪見¶
鯨鬛虯髯豈難辨莫謂卑飛遽自陵功曺曾是將軍願¶
集賢學士文章舊平日追隨今太守到日應須倒屣迎¶
還聞下榻南昌秀濠上觀魚魚正躍携手何人知此樂¶
<pb:KR4d0110_WYG_052-5b>¶
妙處期君向上求可笑蜗牛爭兩角¶
　　　為道見還詩因次其韻兼簡孝錫¶
反衣狐裘矜緑裏月落宵行易淪委﨑嶇身世等秋蓬¶
皎皎吾心淡如水青雲有路誰引目肯學荒踈輟洗髓¶
經營一飽困南北未易功名輸故紙尔來投迹間諸彦¶
白雪每容參下里何殊溺者得尺素聊謝箕翁徒洗耳¶
大官供飽事鉛槧時引古人同凈几枉老王郎特我賢¶
華衮相先慙溢美清風冷落勞悵望誰謂雲間見黄綺¶
<pb:KR4d0110_WYG_052-6a>¶
因收倦緒聊紡織半是棄餘安足喜一片簫韶送下天¶
逰遍華胥如喚起從此修途可問津豈復龍頭却虵尾¶
　　　送陳瑩中及第歸洪州¶
七月江南秋已到江水如天魚尾掉處處團橘欲黄時¶
家家門前艤歸棹西山佳氣徹青雲潘郎門巷如深春¶
陳家有兒新及第新着恩袍歸見親為報行人洗眼㸔¶
飬兒如此誰不羡願兒不要重科第事業功名他日見¶
　　　古東門行¶
<pb:KR4d0110_WYG_052-6b>¶
元鼎元年東有兵未央催班不待明龍驤虎步擁旄出¶
蟻蟻部曲隨鳴鉦三千珠履皆上客囊中有錐誰為發¶
莫歌雌兎眼迷離長城可倚知在誰千羊不如一狐腋¶
草底寒蟲漫啾唧兩口四目未必智天下奇才余星墜¶
舟中指可掬冀北馬羣空漆身吞炭為國士射足接處¶
謀已同義感丹誠虹貫日壇上成功方頃刻縱有明珠¶
千丈長安能保得頭長黒¶
　　　春日同梁十四醼李公昭朝霞閣侍兒舞梁州¶
<pb:KR4d0110_WYG_052-7a>¶
　　　曲徹客有以潤羅為贈公昭命玉杯滿酌酬之¶
　　　又以金鍾邀兒相属既釂出烏絲欄索詩¶
都城春風吹落花都城九陌無塵沙貂裘公子醼何處¶
䦨千百尺陵朝霞鳯筝新調玉指軟黄金捍撥當胸遮¶
紫檀屢碎翻成拍紅茸毯襯鵶頭襪回旋誰許綵雲輕¶
欲斷還催猶未徹新鶯㺯雛乳燕飛一曲凉州春日遲¶
百疋纒頭隨玉盃咿啞一閧爭扶持公子笑不已下客¶
懽正濃更邀婭姹持金鍾一釂直欲滄溟空從他海若¶
<pb:KR4d0110_WYG_052-7b>¶
在平地明珠墮淚愁蛟龍珊瑚突兀撑高峰便疑巴姬¶
御來風月漸滿銀河低歸路促街鼓稀何時冄到紅茸¶
地更倩游絲惹住衣(此篇與前集白鈐轄席上聴/琶琶歌數句畧同姑兩存之)¶
　　　盧泉之水次韻&KR0303;堯民贈張隠人¶
盧泉之水名河長裂臍不到空莽蒼讀君詩句心已凉¶
便覺滿耳清浪浪彼方逐臭如竊香肝膈素飽神鷹揚¶
有客飰水衣朝陽脾腉不語中何傷過從徳君想更樂¶
直欲造化窮微茫何當相從老此水桀跖夷齊均是死¶
<pb:KR4d0110_WYG_052-8a>¶
　　　飲散留别希仲自江州倅罷歸壁間掛廬山圖¶
　　　約為象戯終席不果又約明日而纔徹余遂行¶
宻雨着地三四尺斑駁雲開日已西坐來指㸃經行處¶
問我何年别虎溪十分酒到一舉盡笑我强飲如登梯¶
燈火熒熒夜未艾回首但覺娥眉低今朝未食先破趙¶
明日憑熊欲下齊門外馬嘶獨未起據鞍纔許趨鷄啼¶
　¶
　¶
<pb:KR4d0110_WYG_052-8b>¶
　¶
　¶
　¶
　¶
　¶
　¶
　¶
　姑溪居士後集巻二¶
