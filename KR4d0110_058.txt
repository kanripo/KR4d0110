# -*- mode: mandoku-view; -*-
#+TITLE: 姑溪居士前集
#+DATE: 2015-08-24 23:54:50.035328
#+PROPERTY: ID KR4d0110
#+PROPERTY: BASEEDITION WYG    
#+PROPERTY: JUAN 後集卷八
<pb:KR4d0110_WYG_058-1a>¶
欽定四庫全書¶
　姑溪居士後集巻八¶
　　　　　　　　　　　　宋　李之儀　撰¶
　　律詩(七言/)¶
　　　讀東坡詩¶
邊州守禦謝沈機獨喜身閒是道師獄吏難堪非素料¶
病懐無計復何辭空慙南郡三家學頼有東坡一集詩¶
永日風埃惟惬睡到頭不比在家時¶
<pb:KR4d0110_WYG_058-1b>¶
　　　次韻見寄¶
矩不成方圓不規倦途誰與相多儀門深不擬睡教熟¶
舌强猶防語或知無事且尋黄面老闗心休問碧雲姿¶
此身未必終如此長日猶吟十首詩¶
東坡流落坐多言我欲無言亦未全好辨懸知非獲已¶
力行到底信為賢抱琴有味無彭澤沽酒何妨問玉川¶
只擬飲呼出門去强麋置網豈當然¶
　　　罷官後旋營居舍寄贈存之¶
<pb:KR4d0110_WYG_058-2a>¶
常恨官居如傳舍愛君池館葺初成偶同罪垢歸無計¶
聊喜私巢得蹔營闢户開忩留晩日栽花引水趁心情¶
此身何處不可老況有吾人似弟兄¶
　　　次韻見問¶
東西南北為誰忙蔡澤噤吟舊笑唐路斷不妨頻打睡¶
心清何必更燒香尋思有似黄州味潦倒休嗟白髪郎¶
近免竹筒拘月費主人時亦破慳囊¶
　　　五月旦日¶
<pb:KR4d0110_WYG_058-2b>¶
睡餘落莫肘難支節物依然我自衰已悟龍蛇終不爽¶
何須龜筴强稽疑孤懐佛語雖能遣歸路佳人已歎遲¶
共弔沉湘無數日却嗟輕負習家池¶
　　　晚雨寄涇州劉晦叔¶
晩來又有數㸃雨聲入鄉人拭淚中漸喜濃雲初蔽日¶
只愁深夜却回風閔憐焦槁非無意祈禱精䖍信有功¶
聞不茹葷幾兩月使君憂樂與民同¶
　　　端午¶
<pb:KR4d0110_WYG_058-3a>¶
綵絲百縷紉為佩艾葉千窠結作人散誕何妨兒女戲¶
漂流不覺嵗時新清歌尚記書裙帶舊恨安能弔放臣¶
角黍粉團矜節物一樽聊與寄逡巡¶
曾約佳人端午歸又期僚友面南池誰知猶阻重門鎻¶
未擬輕為故國悲九節菖蒲應好在十圍樗木正相冝¶
㣲行細約寧忘我却話今朝㑹有期¶
　　　傅子昌歸興州¶
嘉陵江水接天流州據江流最上游憶昔練衣隨䟦馬¶
<pb:KR4d0110_WYG_058-3b>¶
而今白髪任虚舟慶門譽望聞來乆塞路殷勤得暫酬¶
見説明朝却西去長亭揮手恨無由¶
　　　余入院二十日相知往往寄聲相勞獨何徳固¶
　　　寂然無聞¶
何郎本是風塵外平日仍同般若因有底新來便如此¶
定縁無事不相親薫蕕何得同薝蔔簡潔安能别孟津¶
㑹借天河三級浪終須流出舊精神¶
　　　留别子淵¶
<pb:KR4d0110_WYG_058-4a>¶
等閒相見即相親冉冉風流一段春未論典刑思舊徳¶
便知材業是當仁他年雞黍情無限此日詞章筆有神¶
落盡節旄氊未壓疾風勁草定何人¶
　　　送馮子荘赴秦州將官述其督詩之語以廣篇¶
　　　首¶
我詩易得君休嘆君節難攀我自知問㑹但嗟歸有日¶
奏功方㸔獨先時簫笳部曲催驕馬綿繡山川入綵旗¶
莫訝黄金偏滿手平生(闕/)　是男兒¶
<pb:KR4d0110_WYG_058-4b>¶
　　　重治寢榻更衣蔬食¶
五月相將又下旬依前深院度黄昏頻㸔嶺路占家信¶
旋兀簾旌作燕門抖擻衾禂防垢穢湔除蚤虱斷兒孫¶
不因肉食脾難磨且欲從今習菜根¶
　　　周臣約過景裕第㑹飲先寄此詩卒章因以投¶
　　　誠也¶
懸知昨過鄰家館更挽明璫間玉釵雖喜黄姑論隔嵗¶
偶陪摩詰事長齋嘯歌未闋雲間接鶯燕難逃席上猜¶
<pb:KR4d0110_WYG_058-5a>¶
預悵醒醒獨回馬何如為賦酒如淮¶
　　　次韻題隱居巖¶
隱居何必在山巖境界全歸指顧間能把軒裳為外物¶
便應風月勝酡顔地連紫禁千重䆳石繞清泉五色斑¶
從此夢魂猶可到定知衰廢不容攀¶
　　　次韻見懐¶
林泉廢疾固難除杳杳觚稜寄夢餘已到東山知不免¶
須由北海本來疎功名漫笑乗軒鶴事業終歸種樹書¶
<pb:KR4d0110_WYG_058-5b>¶
聞道江樓巢已穏未應長鋏歎無魚¶
　　　次韻病起¶
天時人事不相尋遽食蒸豚廢古吟誰感親顔前約短¶
常知聖日後縁深風雲亹亹天邊路霜露愔愔壁上琴¶
我亦臨風頻拭目㸔懸金印到山林¶
　　　次韻子椿見寄¶
一逢佳節一消魂青徹江山緑滿園又把鋤犂聊自遣¶
却嗟身世獨難論三鍾切幸資三徑九奏時猶夢九門¶
<pb:KR4d0110_WYG_058-6a>¶
勝處何能偏見憶便應佳思襲香蓀¶
　　　次韻子椿同關聖源吳師道贈董無求有懐米¶
　　　元章¶
海嶽仙人不我期碧雲幽恨獨心知坐間優孟已難别¶
筆下羊欣更出竒自是人才空立異當知臣叔本非癡¶
重輕到了存公議揮扇何勞强執葵¶
　　　次韻師道子椿題仲强樗亭¶
王門平昔早相求幾向樗亭得趣幽從别風光應似舊¶
<pb:KR4d0110_WYG_058-6b>¶
每懐勝麗只搔頭麈毛抗論傾終日玉指挼花泛晩秋¶
老盡鄒陽還憶否宻移空自感藏舟¶
　　　次韻子椿九日登高見懐兼呈君俞相約尋春¶
重陽曽記客京埃江國相逢又七回感舊只如春夢斷¶
登高未許壮心摧方嗟陳迹何時見底事新詩到眼來¶
便好扶擕披節物猶勝落木對空罍¶
　　　次韻闗聖源送董無求¶
何勞楚些為招魂是處春風似僻園可復京塵難共樂¶
<pb:KR4d0110_WYG_058-7a>¶
却應江月要深論燈花昨夜占行館鵲語今朝報里門¶
想見慈顔問行李一樽浮蟻侑芳蓀¶
　　　次韻聖源無求兼懐元章¶
羡門不見見安期流水高山獨我知門徑踏穿行復爾¶
靈丹捄活信能竒換雖得辨纔三紙借恐終還是兩癡¶
不用艱難成發塜紅樓親共賦烹葵¶
　　　次韻師道送董無求兼寄師道¶
骯髒從來不易儔低徊身世亦悠悠離羣㫁鴈雖難偶¶
<pb:KR4d0110_WYG_058-7b>¶
得兩明珠豈待求强挹餘塵時琢句問㝷陳迹自經丘¶
清時醉尉知何在似是人多識故侯¶
　　　和人臘日¶
又聼村村臘鼓鳴年豐物阜慶清平星霜陡覺歲華晚¶
時序祇傷今古情裝景雪花飛㸃㸃催詩雲葉亂英英¶
自慚伏臘尤多誤和語煩公子細評¶
　　　題夀椿軒¶
江左風流不乏人能將佳思洗埃塵坐中煒&KR0177;當時士¶
<pb:KR4d0110_WYG_058-8a>¶
庭下扶疎上古椿日永清隂怒&KR0583;翼月明翠影閙龍鱗¶
雲泥路絶無由到猶欲乗槎一問津¶
　　　次韻米元章¶
蹭蹬生涯可否間强扶衰緒欲觀瀾蓬生雖託麻方直¶
器就寧嗟木是蟠晩寄鄉閭端有謂時容雞黍共論歡¶
連城未薦難為璞莫與堅珉一眼㸔¶
　　　仲春季澤逺來相訪感往念今悵然有懐¶
異鄉流落十三年老日從誰寄往還乆歎斷蓬飄世外¶
<pb:KR4d0110_WYG_058-8b>¶
忽驚連璧下雲間生涯已約同他日詞筆端能慰蹔顔¶
凖擬新秋便相見為君終日倚柴闗¶
　　　書王子重閒軒壁¶
經年問疾漫持想今日登軒念自空不能碌碌遽如許¶
定應剪剪將無同人喧渡口似𤓰步木落沙頭疑渚宫¶
莫辭眼力徧沙界回首臘盡還春風¶
　　　同子重望長蘆寺¶
窣堵波寒對水東坐來初報夕陽鐘回環桑柘疑無際¶
<pb:KR4d0110_WYG_058-9a>¶
咫尺雲煙隔幾重聴講有心陪寂寞杖藜何日許從容¶
主人境界諸縁盡應笑規規着畫龍¶
　　　陪子重游長蘆寺¶
行來思住覺城東粥飯隨縁早晩鐘安得心田荒萬有¶
便驚眼界失千重笑談喜接真摩詰衰病休嗟老曼容¶
餿飲殘羮應不惜聊分水墨為成龍¶
　　　徳山方老退院索詩送行即席口占¶
應供都城今幾春屢陪香火是前因偶來清瀵堤邊住¶
<pb:KR4d0110_WYG_058-9b>¶
重見東林社裏人青眼畧容談近事白頭同喜得閒身¶
自言此去尋思大便好乗時繼後塵¶
　　　朱伯宣才英昆仲見過曲相慰藉因留飲得花¶
　　　字¶
新春窮巷幾傷嗟聯璧俄來照蔀家意厚旋傾新釀酒¶
眼明初見未開花百尋自是松難老什襲終慙玉有瑕¶
便覺賦成無用處漫勞憔悴歎長沙¶
　　　題僧道符天游齋¶
<pb:KR4d0110_WYG_058-10a>¶
六鑿相攘不蹔休超然誰復與天遊醯雞甕裡自歌舞¶
野馬牎間空贅疣妙境果從拈處得生涯須向箇中求¶
逢塲作戲由來事可笑區區問髑髏¶
　¶
　¶
　¶
　¶
　¶
<pb:KR4d0110_WYG_058-10b>¶
　¶
　¶
　¶
　¶
　¶
　¶
　¶
　姑溪居士後集卷八¶
