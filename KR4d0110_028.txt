# -*- mode: mandoku-view; -*-
#+TITLE: 姑溪居士前集
#+DATE: 2015-08-24 23:54:49.531834
#+PROPERTY: ID KR4d0110
#+PROPERTY: BASEEDITION WYG    
#+PROPERTY: JUAN 前集卷二十八
<pb:KR4d0110_WYG_028-1a>¶
欽定四庫全書¶
　姑溪居士前集巻二十八¶
　　　　　　　　　　　宋　李之儀　撰¶
　　手簡十一¶
　　　與無為楊彦濟貢元¶
早逰門下荷侍講暨諸貴相厚流落異時不能少自激¶
昂以投平昔眷言追訟邑邑不知所控而牆仞具存近¶
在咫尺又復龍駒鳳雛實相表發不謂至今纔能申叙¶
<pb:KR4d0110_WYG_028-1b>¶
契照俯求尤媿先意之厚低佪展轉殆將何言春杪尚¶
寒閒居進修動履増勝人物如是豈勃窣可久者接武¶
隆盛指日可期一介何堪亦覬餘光之旁振也連日衰¶
病支持不前作記極草率别圖上門次¶
　　　又¶
累年家私多故今春以来疾病相尋中間至有殤女之¶
戚光日憑陵殆不知其可遣免然時見子頋得聞美况¶
輙資以為慰於是遽枉翰墨惇諭稠重如接講席住太¶
<pb:KR4d0110_WYG_028-2a>¶
平十三四年墳墓在焉非不欲首丘以死而動輙搶攘¶
比已就宣城得數椽地距此無一宿不晩將遷徙以之¶
安但門庭浸遥定知何日披奉向風耿耿¶
　　　又¶
(闕/)　密邇久不獲修記且因傾自忽兩然(闕/)　所遡但¶
深約結雨不止秋物漸登圖便為娛其得於名理盖不¶
貲矣履兹勝倍候惟動止萬福德門俊望不應淹恤如¶
是之久時未我與得無懷寳迷邦之滯乎(闕/)　盛時日¶
<pb:KR4d0110_WYG_028-2b>¶
聳超軼實惓惓於傾耳以待也¶
　　　又¶
(闕/)　屏寄盖常投跫然而喜况德門俊望(闕/)容參承之¶
緩邪蹭蹬(闕/)　其愧何以為(闕/)如聞貢籍占先(闕/)¶
　赴繢食田(闕/)間但日聳髙明少慰疇昔繾綣爾自是¶
(闕/)將不輙輟脩馳庶幾桑榆或在可錄¶
　　　又¶
一任天下十年與(闕/)　　故門遲常在余煩異時先公¶
<pb:KR4d0110_WYG_028-3a>¶
官守纔隔一水適遷金陵居未及相聞已絶明晦與言¶
至是何以為贖豈虞仲氏過與特迂玉趾使得紬繹遺¶
懿以信不朽拙陋僶俛方愧不逮而来諭稠重讀之栗¶
然汗下何時一奉周欵臨筆耿耿¶
　　　又¶
日者玉趾少留獲承欵晤遽别不忘瞻跂改歲尚寒不¶
審日来起居何似春試必在髙名相逺聞之不時尚阻¶
慶問其如久屈軒舉似於德門俊望為未滿兹其時矣¶
<pb:KR4d0110_WYG_028-3b>¶
得報即圖申叙¶
　　　又¶
比承見諭俾得詮次先君子遺懿欽奉雅厚不敢以不¶
敏辭然拙陋不足以形容(闕/)有媿於俛及也輙已錄出¶
謹遣人上呈(闕/)見子頋及圓首座云欲趂清明納壙(闕/)¶
不復自緩幸加亮¶
　　　又¶
投分世眷差池不能旦暮相欵繫懷疇昔每以之為有¶
<pb:KR4d0110_WYG_028-4a>¶
負也子頋適在比舍而姻婭所篤故時得咨叩為慰既¶
踐前列想已具續食計咫尺未有再奉諄悉之期臨筆¶
耿耿¶
　　　又¶
愚踈無逺識晩節又失周防自貽伊戚尚復何言常情¶
之所共棄分當掃軌門下乃䝉惇篤委問詳諦叙承至¶
義愈不知其所控也一水圖叩舊館固不難勢輙未能¶
倍深引詠漸有凉思仰冀善衛¶
<pb:KR4d0110_WYG_028-4b>¶
　　　又¶
投分德門盖瀕五十年之舊師承友接實均上輩而晚¶
又復見錄於賢伯仲間方且鑱刻澡濯以令器與不謂¶
有此汙辱殆將見絶於契好矣而乃愛有所志始卒不¶
替永言深厚滋劇媿荷何日披承臨筆可量依邑¶
　　　與韋深道居士¶
累欲作書率為事奪馳情不少忘也辱問勤欵如獲奉¶
周旋欿焉鄙懷尤為相盡冬暖氣候令人不爽不審尊¶
<pb:KR4d0110_WYG_028-5a>¶
候起居何似老倦觸緒支持咫尺又接新陽則一歲固¶
無幾矣占晤未期報筆罔然不自勝尚冀不乏交馳時¶
有一促膝之慰也¶
　　　又¶
尊夫人壽考康寧貴眷萬福令嗣力學進益且令一意¶
讀書先五經子書史書未必可便打套姑宜科舉而無¶
心於進取自然本分學術見矣凡謂之流俗者為外物¶
所制爾學者果流俗所制哉只要人道好所向無不合¶
<pb:KR4d0110_WYG_028-5b>¶
即流俗也善者好之不善者惡之善者其今日所謂善¶
乎學者審其是而已孔子亦獵較隨俗而不制於俗亦¶
何能輟我本分為學耶更須擇所與逰師友則正童子¶
之命不待講而後知察令嗣有美質深通養不在外而¶
低佪閭里宜有報施其身不在則子孫其承之¶
　　　又¶
終日塊坐旋尋事遣免每有所屬又輙懶惰不能葺豈¶
付予之薄不使預計有待而常刼刼於倉卒臨時之近¶
<pb:KR4d0110_WYG_028-6a>¶
耶可嘆亦可笑也五書已如所命偶失于言之便皇悚¶
皇悚十紙偶忘之得来諭極負媿悚即當收索鄙素塞¶
白為獻也時人簡帖亦未暇尊坐右纔有德素數番先¶
納上地旋有旋持呈次他時得歸當踐前約雖未必汗¶
君牛馬亦可添助篋笥猥冗然其中未必無所得也親¶
情施朝請結收此等物甚博亦有可喜者其子兼求君¶
得好事必常往還曽就閲否半月前朝請君過此出近¶
得李西臺三四紙甚佳去古逺晉魏諸人筆墨已不復¶
<pb:KR4d0110_WYG_028-6b>¶
可得唐人班班可錄世既不以此為事故湮没不傳不¶
妨隨意所嚮費舒巻作遮眼度日計何必一一精擇耶¶
未即披承不覺切切仰報一促膝之歎¶
　　　又¶
貴聚萬福令兄安勝不及别書墨四餅皆自用者敬以¶
為獻魯直近得永州丁注云四月末方離永六七月間¶
可到南宜行亦甚緩兼荒逺所到處如見古人必少留¶
連相與作縁為况極不失所也䝉問及尤見風義有立¶
<pb:KR4d0110_WYG_028-7a>¶
敦篤誠意之盡也欽企欽企亦不煩多語人中間䝉相¶
約乗興幾時可以踐言學制自縣升州不知須用入州¶
學否審然遂有數月過從之幸於老人非細事也兒子¶
到官已一月骨月寧荷存問乍著錦衣上盛眼昏作字¶
絶艱恕不周悉¶
　　　又¶
不通書已閲月吉祥師見過意其歸可以附記而逺行¶
遂相失鄙誠未達可勝闕溯專介被問故審雨甚作寒¶
<pb:KR4d0110_WYG_028-7b>¶
侍奉起居佳勝老倦搜索意味欲自激昂差得復失信¶
不自然竞爾齟齬可嘆亦可為相知一笑也何時瞻奉¶
千萬保愛介還略具毫髪他佇後記¶
　　　又¶
相距甚邇既阻瞻承亦不異數千萬里之逺也惟是雅¶
睠有加嘗得警慰為甚幸爾示諭得醫稍追服食五已¶
康復初不與知失於咨問皇恐家學自是一種意味以¶
美才過人盖無入而不自得者想日有佳趣州學尚用¶
<pb:KR4d0110_WYG_028-8a>¶
貢入否猶冀資藉時從容也燈下作字殊草略庶幾見¶
亮¶
　　　又¶
䝉示諸帖除古人不可得而見其諸皆故舊也生死流¶
落拊巻増感少留披繹遂當題記歲月續奉納次閒中¶
嬾出頗資是等物以消遣獨荷見契而又亹亹不已不¶
止仰欽雅致寔亦荷戴良重筆為油所滯牽率不行殊¶
愧其略¶
<pb:KR4d0110_WYG_028-8b>¶
　　　與孫肖之¶
相别時不謂許久計生理有經則兹地乃舟從往来之¶
便而衰苶之家寔幸得之不圖一水便成棄物其所幸¶
得者遽委諸草芥眷言欣慕無時少忘秋冷日来起居復¶
何似乗興扁舟固不在昔人之投而剡溪雪夜其能興¶
盡而返乎不相交馳又將累月以賔客輻凑之地且皆¶
好義而来諒不復一老繫念特衡門棲遲懷詠渠能已¶
邪屬便併修諸書愧不逮意¶
<pb:KR4d0110_WYG_028-9a>¶
　　　又¶
附畫賛人行有書累月矣猶未得報元白来雖不承書¶
凡所以願得於左右者種種皆滿足人意而又倡酬佳¶
篇璀璨震駭䝉鄙不謂天才之楮斫額於雲霄之外欽¶
歎警䇿感慰可知日来復不審不出里閈動止何似謝¶
庭蘭玉自有一種風氣况崷崪磊砢卓然自表見乎投¶
分簮履之舊念每及之不覺兀然拘林而神馳乃在步¶
武杖履之末書所不能載者元白必能具道加之自是¶
<pb:KR4d0110_WYG_028-9b>¶
當聲問稍宻者適得此可人故足倚仗也¶
　　　又¶
衰苶屏棄初不謂如墮井中終無可與倍語者杜門固¶
足自遣然久别或有幽憂之病葢元白来相聚累日寔¶
不昜得之事寒擁輙間于方欵宻之時似是有以見嗇¶
益歎竒蹇之不欵也儀真固佳處而諸可人適在焉累¶
辰招延勢輙見縶但齚舌自恨今則噬臍何及矣春夏¶
乗興扁舟門庭之迹固在也未間時仰書誨¶
<pb:KR4d0110_WYG_028-10a>¶
　¶
　¶
　¶
　¶
　¶
　¶
　¶
　¶
<pb:KR4d0110_WYG_028-10b>¶
　¶
　¶
　¶
　¶
　¶
　¶
　¶
　姑溪居士前集巻二十八¶
