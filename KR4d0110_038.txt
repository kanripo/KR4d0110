# -*- mode: mandoku-view; -*-
#+TITLE: 姑溪居士前集
#+DATE: 2015-08-24 23:54:49.702473
#+PROPERTY: ID KR4d0110
#+PROPERTY: BASEEDITION WYG    
#+PROPERTY: JUAN 前集卷三十八
<pb:KR4d0110_WYG_038-1a>¶
欽定四庫全書¶
　姑溪居士前集巻三十八¶
　　　　　　　　　　　　宋　李之儀　撰¶
　　題跋¶
　　　跋東坡四詩¶
近時以筆墨為事者無如唐彦猷其雅致自將故所録¶
皆絶俗其子峒于筆無家法而近類蔡君謨然亦自可¶
喜家世相因所有多佳墨未嘗妄與人蓋非東坡不可¶
<pb:KR4d0110_WYG_038-1b>¶
得孫莘老作字至不工每得佳墨必悵然見東坡方時¶
初入講筵例有所賜乃以為寄爾東坡捉筆近下時善¶
運筆而尤善墨遇作字必濃研幾如糊然後濡染蓄墨¶
最富多精品自海外歸至廣州失舡舉為水所壊良可¶
惜也¶
　　　跋東坡大庾嶺所寄詩¶
予從東坡遊舊矣其所作字每别後所得即與相從時¶
小異蓋其氣愈老力愈勁也自海外歸至大庾嶺上作¶
<pb:KR4d0110_WYG_038-2a>¶
二詩見寄其字政與後二帖相類臨卷慨然幾至流涕¶
　　　又跋東坡與杜子師書¶
杜子師臨淮勝士予未嘗識其面顔聞其特立好義不¶
妄許可寄食于人門館與妻孥輩卒嵗相保裕如也惟¶
東坡老人酬唱徃來甚欵曲東坡謫儋耳遂欲盡鬻其¶
家所有擕妻以徃相依未及行㑹東坡内徙乃已惜其¶
老矣意其已與世相忘也¶
此東坡自海外歸時所與書東坡尤喜淵明詩在揚州¶
<pb:KR4d0110_WYG_038-2b>¶
因飲酒遂和淵明飲酒二十首序其和詩之因則曰將¶
盡和其詩而後已既留海外卒踐其志雖歸去來亦次¶
韻今别為一集子由作字¶
　　　跋東坡書多心經¶
蘇少公嘗為其先公書是經與人以薦㝠福長公則因¶
張安道述夢中事作楞伽經已鏤板矣今在金山其他¶
皆未嘗見也在中山時謂予曰早有意冩華嚴經不謂¶
因循今則眼力不逮矣良可惜者子能勉之否予亦僅¶
<pb:KR4d0110_WYG_038-3a>¶
分黒白每有愧于斯言也後偈近似郭功甫家張長史¶
帖¶
　　　為楊元發跋東坡所書蘭皋亭記¶
明窻淨几筆硯紙墨皆極精研是人間之至樂六一居¶
士嘗以是為自得至于一時勝流相與周旋隨時草木¶
榮悴參次則今日之遇惜乎六一不得而與焉然是樂¶
也正如朝菌與夏蟲爾尚何足為元發道耶因載所自¶
得者以系嵗月¶
<pb:KR4d0110_WYG_038-3b>¶
　　　又跋東坡蘭亭園記¶
世傳蘭亭縱横運用皆非人意所到故于右軍書中為¶
第一然而能至此者特心手兩忘初未嘗經意是以僚¶
之于丸秋之于奕輪扁斵輪庖丁解牛直以神遇而不¶
以力致也自非出于一時乘興淋漓醉笑間亦不復能¶
爾故曰以瓦注者巧以鉤注者巧以黄金注之則昏東¶
坡此字其亦得之于是歟不然豈復度越常日之書逺¶
甚也¶
<pb:KR4d0110_WYG_038-4a>¶
　　　跋東坡玉盤盂詩後¶
東坡守東武得異花于芍藥品中既已名之又即席賦¶
二詩以誌其事異時聞其語并得其詩花則未之見也¶
崇寧四年冬至後七日陽翟人傅君仲訓偶出花圖相¶
示而東坡小楷二詩書其下蓋當日本也予得此花又¶
見其字泫然流涕和其韻¶
　　　跋東坡帖¶
東坡從少至老所作字聚而觀之幾不出于一人之手¶
<pb:KR4d0110_WYG_038-4b>¶
其于文章在塲屋間與海外歸時畧無增損豈書或學¶
而然文章非學而然耶¶
　　　跋東坡觀音賛¶
余將卜葬亡妻愛金陵山水之勝覬得卜以成所志或¶
傳南城有其地遂訪焉早飯于崇因其長老欽余二十¶
年之舊也謂余曰子胡不禱于吾觀音大士余即如之¶
既作禮欽曰東坡南遷甞禱而應遂頌之前人為刻石¶
後有詔所在東坡文皆毁棄前人不敢違余問石所在¶
<pb:KR4d0110_WYG_038-5a>¶
曰幾碎矣索之力乃得于庫中米廩後塵土深數寸稍¶
曳出加湔洗而燦然如未嘗毁者蓋是石先刻馬祖龎¶
居士像用其餘刻頌像已斷裂而頌獨完相與賛嘆曰¶
大士妙智力其騐無所不見欽曰毁之人固在也呼出¶
問焉方毁時惟恐其不碎用巨斧擊數下應斧斷裂矣¶
因指示輒大驚曰今安得如是不覺禮十拜餘而復歸¶
故處恭惟大士之靈豈獨堅信心于人遂此示現殆與¶
吾東坡疇昔作大縁事故相感如是欽邀余記其事余¶
<pb:KR4d0110_WYG_038-5b>¶
亦幸其有應于得卜於是乎書¶
　　　跋蘇黄衆賢帖¶
東坡帖乃其子邁所作亦自可喜大抵蘇氏諸子源同¶
派異種種皆有過人處魯直成就諸甥之意可謂盡矣¶
故率然自如類不相逺蓋一本于舅氏也少游自以書¶
名行筆有秀氣无咎駸駸欲度驊騮要亦不凡睿達特立¶
不羣遂能名家雖未可入神蓋可入妙然未嘗以書經¶
意者未易窺籓籬也¶
<pb:KR4d0110_WYG_038-6a>¶
　　　跋蘇黄陳書¶
東坡嶺外歸所作字多他人詩文似是有所避就然也¶
魯直晩喜荆公行筆其得意處徃徃不能真贗此乃未¶
入川時所作瑩中作小楷有秀氣時拘窘自為羞澁或¶
未免墮羊欣域中是帖輒放肆有精神蓋與之相别六¶
七年豈所謂隔宿不問道歟¶
　　　跋東坡先生書圓覺經十一偈後¶
諸佛菩薩以慈憫故發大誓願度脫一切有情隨所因¶
<pb:KR4d0110_WYG_038-6b>¶
地而生見于世是以願力昭示不謀而同種種利益無一¶
毫髪自吝東坡老人以文學議論師表一代忠厚强果¶
獨立不懼蓋其尊主愛民之心篤于誠慤豈非願力昭¶
示隨其所因而出見者歟不然安得雍容純熟畧無退¶
轉之如是也政和五年四月二十三日門人李之儀謹¶
題¶
　　　跋戚氏¶
中山控北敵為天下重鎮異時選寄皆一時人物然輕¶
<pb:KR4d0110_WYG_038-7a>¶
裘緩帶折衝樽爼韓忠獻宋景文公而已元祐末東坡¶
老人自禮部尚書以端明殿學士加翰林院侍讀學士¶
為定州安撫使開府延辟多取其氣類故之儀以門生¶
從辟而蜀人孫子發實相與俱于是海陵滕興公温陵¶
曾仲錫為定倅五人者每辨色㑹于公㕔領所事竟按¶
前所約之地窮日力盡歡而罷或夜則以晩角動為期¶
方從容醉笑間多令官妓隨意歌于坐側各因其譜即¶
席賦詠一日歌者輒于老人之側作戚氏意將索老人¶
<pb:KR4d0110_WYG_038-7b>¶
之才于倉卒以騐天下之所向慕者老人笑而頷之邂¶
逅方論穆天子事頗謫其虛誕遂資以應之隨聲隨冩¶
歌竟萹就纔㸃定五六字爾坐中隨聲擊莭終席不間¶
他辭亦不容别進一語臨分曰足以為中山一時盛事¶
前固莫與比而後來者未必能繼也方圖刻石以表之¶
而謫去賓客皆分散政和壬辰八月二十日夜葛大川¶
出此詩于寧國莊姑溪居士李之儀書¶
　姑溪居士前集巻三十八¶
