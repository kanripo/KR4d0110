# -*- mode: mandoku-view; -*-
#+TITLE: 姑溪居士前集
#+DATE: 2015-08-24 23:54:49.609126
#+PROPERTY: ID KR4d0110
#+PROPERTY: BASEEDITION WYG    
#+PROPERTY: JUAN 前集卷三十三
<pb:KR4d0110_WYG_033-1a>¶
欽定四庫全書¶
　姑溪居士前集巻三十三¶
　　　　　　　　　　　　宋　李之儀　撰¶
　　手簡十六¶
　　　與霍子惠迪¶
棲遲江上濱三年矣罪垢未洗不敢輙自齒于一時賢¶
士大夫之間眷懷好義之勤固無毫髪間斷德譽藹然¶
毎恨相從之晚于是遽先翰墨所以推借甚寵而仰求¶
<pb:KR4d0110_WYG_033-1b>¶
見予之自似是傳聞不能無過亦或奉告者率多溢詞¶
也欽佩盛意但深恐悚歲杪苦寒比日不審燕居體况¶
何似瞻望絶百餘里杳未有欵近之期遡風可勝跂詠¶
介還甚速殊不盡鄙懷尚覬嗣音¶
　　　又¶
兒童時道金陵周覽勝致悵然如與古人晤語方時(闕/)¶
　才半日艤舟之頃而今日不異掌握間人存地靈茍¶
得從容指頋之餘則可慕可歎可笑可憫班班寔同所¶
<pb:KR4d0110_WYG_033-2a>¶
寓竊承無復世頋一意文詞翰墨間日與雲煙魚鳥追¶
逐後先因而自託於組績歎詠之際想像超軼尤恨羽¶
翰之不我借也¶
　　　又¶
䝉諭作字固好之而終不能彷彿来貺凌轢遂獲紬繹¶
妙趣真我師法也近日米芾元章可與貞元元和間人¶
相上下頗得其講貫否爾後可以時復交馳盖不待相¶
見而後深契也表德音書下諭庶幾見錄于逰從之末¶
<pb:KR4d0110_WYG_033-2b>¶
以託久要愧企愧企¶
　　　又¶
眷聚無恙容昜上問金陵諸禪老多竒者必常過從相¶
樂故人李正夫子无咎美爽克肖醫中成德餘無一㸃¶
塵埃近得之于一舟往来間爾觸類以来則勝氣無所¶
不在何時相與周旋物色以投警遇臨筆眷眷¶
　　　又¶
欽慕髙逺咫尺未得奉殷勤披寫相盡欿焉此懷惟付¶
<pb:KR4d0110_WYG_033-3a>¶
之有(闕/)而内訴所乗則未昜如是也三月被問四月張¶
君佐出所予别紙遂温前所賜始欲展轉叙致既而勢¶
可以出入之圖一見門下亹亹之念期必一信不謂皆¶
在不可形迹未忘吾罪多矣竊應掃軌(闕/)春分從謝絶¶
專介忽領来貺擢髪不足以書其罪則所謂多者曽何¶
足以名之邪繫詠寛博臨筆語塞¶
　　　又¶
凡此諸况德餘書中略見梗槩比来病困意味殊惡累¶
<pb:KR4d0110_WYG_033-3b>¶
日用醫今早方出應接稍須完養或得一踐素期是乃¶
疇昔之所欣願也貢書蚤晚如著令一方得人之盛固¶
不能先髙明穎者先出不獨古人之賢力疾具問極滅¶
裂寒暄不常倍希保嗇¶
　　　又¶
䝉委諭書墓榜强所不能寔愧有玷先烈尋寫下再閲¶
之不甚滿意因循未能再作便當牽率奉命後時之罪¶
庶幾寛假¶
<pb:KR4d0110_WYG_033-4a>¶
　　　與王君瑞¶
久聞樂義盡養為鄉里之所欽挹因名自激已有瞻承¶
既矣之負于是首辱枉頋頋所得何從攷之過聽不遺¶
但有愧向不圖方自所後勢不得展叙綢繆申繹加貺¶
欿焉自疚殆不知所容措别来起居復何似非晚登門¶
欵布感遇未間更期以時善衛¶
　　　又¶
一水不為逺不謂今日纔得識面又復怱遽不能粗申¶
<pb:KR4d0110_WYG_033-4b>¶
所懷仰愧屈臨殆不知所容措尚幸不晚登聞庶獲詳¶
盡燕壽勝縁得結髙義何慰如之但拙陋不足以形容¶
僅得不虛来命爾皇恐皇恐¶
　　　又¶
聞風久矣一水獨瞻見之晚繫懷可知晚来體况佳適¶
承在即中未果俟謁来日早望訪及¶
　　　又¶
久不相聞昨日邂逅尊翁方知已叅告辱手示伏審晚¶
<pb:KR4d0110_WYG_033-5a>¶
来為况佳勝詩闋遂䝉開發老来昜得齒軟欲勉强少¶
乗其味輙不能謹歸上異時或得擊節緒餘庶幾一臠¶
知鼎也出沐可以相見否¶
　　　與董無求¶
自夏徂秋競傳行李將歸迎侍朝夕伺問覬得一瞻奉¶
間被来報乃審勢地峻不容自輟以便所私雖選任為¶
可喜而遂阻面叙可勝繫吝盛寒日来起居復何似履¶
歴如是無異乗長風破萬里浪雖欲少却其可得哉更¶
<pb:KR4d0110_WYG_033-5b>¶
蘄重愛前對異數新正不累為壽倍深祝詠¶
　　　又¶
累年江上相從毎見未嘗不歎息久之夙昔非塵埃中¶
人而留滯許久果兹進擢其慰浣可以咫尺論耶尊夫¶
人貴眷既到必遂安居京師乍到不無與意叅差處半¶
年已後方有况頃所備諳不然安得一坐十七八年也¶
拙陋平平人復其味猶如此况美才朝夕要近恩數之¶
来將不可遏則未昜先後形容荷相知之深惟恨山不¶
<pb:KR4d0110_WYG_033-6a>¶
髙爾太平丁君文學行義之士必去相見敢望委曲為¶
應¶
　　　又¶
里巷落莫久不修馳中間師道子椿繼至奉手筆禮重¶
意勤彌佩歲晚尋圖申叙而家私疾病相仍生計漂溺¶
一力酬對其能收所裕以究願布之懷邪繾綣不舍我¶
勞如何日来樂職奉親履况何似美譽益隆遂將濶步¶
華要為一時之所歆艶苶焉何堪劇増欽繫¶
<pb:KR4d0110_WYG_033-6b>¶
　　　乂¶
比㑹二公偹承際遇之盛平日固奉期如此屢曽面聞¶
矣然自此超特乃其基漸也神和氣秀表裏如一自是¶
二三地位更宜静以待之近附修建合宫之地稀濶盛¶
典主人為妙選想已在延辟續當馳慶次¶
　　　又¶
比得佳篇致嘆不知其已想今又更超邈資養有来宜¶
其一出便在人上也别藳有餘無吝開發為别昜久蹭¶
<pb:KR4d0110_WYG_033-7a>¶
蹬不獲奉問每過北律見壁間字如獲接奉以故懷思¶
不少忘也秋髙日来起居何似為祿不屑冗瑣古人固¶
以是踔厲自起取功名致髙逺奉期非咫尺更希加愛¶
俛契勤禱¶
　　　又¶
比有去此之類日計瞻晤得以自慰專介忽辱惠書禮¶
數過厚感愧無已行筆非復昔日幾自成一家之學矣¶
切幸周旋以博不逮冗甚恕草草¶
<pb:KR4d0110_WYG_033-7b>¶
　　　又¶
久以多事不果通問眷言雅好不忘欽挹間承恩數優¶
異但有欣慕而常情所當先者朝夕是懷竟亦逮撥其¶
歸行略或在見亮况疇昔之所䝉者邪庚伏近日雍容¶
美踐居興増勝初路之翼方屢振以乗逺舉故九萬里¶
而圖南將所願不可望矣魚鳥間無以自寄其生特于¶
是時借傳聞以投慶慰向風㒺然揮汗殊不謹肅¶
　　　又¶
<pb:KR4d0110_WYG_033-8a>¶
伏承繼被寵數遂膺簡在是有以致之適兹相值爾欽¶
仰欽仰久以多事尋失修慶悚息都下既久况味不與¶
外方等盛年正宜奮勉以席亨運况共事皆氣類也非¶
晚果成北去定獲欵近大暑未暇周悉思企思企¶
　　　又¶
諸君倡和詩猶未得披覽不謂衰朽亦在記錄寔為欣¶
幸也或䝉不鄙得盡餘藳豈非至願¶
　　　與何知縣(慶長/)¶
<pb:KR4d0110_WYG_033-8b>¶
衰晩流落寔門下舊物欽詠超特固知典刑所鍾而參¶
承之幸不謂蹉跎以至今日仰佩存錄不獨有慰疇昔¶
而至誠俯格似非一報縁中而能致者每一念及未始¶
不愕眙自失求其因而不可得必至歸于如是也少别¶
共惟尊候起居佳勝髙才逺器正論自有所歸惟是未¶
即旦暮親依可量傾遡瞻望欵席倍深繾綣¶
　　　又¶
孤苦孱露强顔世軌操二十年遷奉之心竊髙素深之¶
<pb:KR4d0110_WYG_033-9a>¶
蠒髀消而坐増感歎亦已屢矣不因天假之便寔鍾盛¶
義自得卜至于就窆殆無一毫髪可恨而周旋委曲多¶
先鄙意而為之地雖已累形遭遇不可忘之哉然與言¶
每及必雪涕滂湟而不已仰惟泉下積累之厚其必有¶
兆於傑敏在其他事固不可昜以負荷况大事成就之¶
如此耶歸語家人無問幼賤莫不手加額上嗟嘆相勞¶
凡所聞皆謂度越數千百年豈復有斯人也行當刻石¶
以頌不朽執筆可勝繫吝¶
<pb:KR4d0110_WYG_033-9b>¶
　　　又¶
逼歲到家即欲遣人修謝以去此差久一畨酬對不容¶
少自輟荏苒稽緩慙悚無已大禮後日有餘暇府政必¶
在遷召之次雖邦人重惜其去然勢恐不能復借以留¶
審如是則迴避之嫌可以遂寢私淑恩眷于是不得而¶
兼亦冀近承大馮德澤所被而逺依小馮陶冶之賜也¶
不勝朝夕跂頌之至¶
　姑溪居士前集巻三十三¶
