# -*- mode: mandoku-view; -*-
#+TITLE: 姑溪居士前集
#+DATE: 2015-08-24 23:54:49.269387
#+PROPERTY: ID KR4d0110
#+PROPERTY: BASEEDITION WYG    
#+PROPERTY: JUAN 前集卷十三
<pb:KR4d0110_WYG_013-1a>¶
欽定四庫全書¶
　姑溪居士前集巻十三¶
　　　　　　　　　　　　宋　李之儀　撰¶
　　表¶
　　　代人賀徳音表¶
上帝降康已胙無疆之址大君有命俄覃在宥之仁精¶
誠已格於天人徳澤遂均於動植(中賀/)竊以視民如傷¶
則纎悉畢煩於一覧舍己從衆則勤勞兼任於人難既¶
<pb:KR4d0110_WYG_013-1b>¶
思慮之弗忘故節宣之或爽皇天后土灼知宵旰之所¶
因珍劑妙工為得晨昏而促効不更累日遽已親朝噓¶
枯吹生大布風霆之令滌瑕蕩垢一新雨露之恩歡忻¶
雖阻於周行抃蹈實同於蠢類恭惟皇帝陛下平恕御¶
下清明在躬發揮累聖以收功度越百王而圖治幸今¶
親覩亘古未逢自然恊氣之符致滋勿藥之喜仰惟魏¶
闕愈知舜日之明嘉與邦人載効華封之祝¶
　　　代人賀正表¶
<pb:KR4d0110_WYG_013-2a>¶
端辰謹始盛典正容表萬里之咸寧肅羣工而在御榮¶
敷動植慶浃華夷(中賀/)恭惟皇帝陛下六藝之宗百世¶
所俟潤色大成之業發揮遹駿之聲故於㑹圖籍之朝¶
而乃修禮樂之事景風適應方蟄戸之回春黼座中嚴¶
燦繁星之拱極非特知天子之貴於是識聖人之時就¶
日瞻堯已幸躋仁而共域同心戴舜更期保夀於無疆¶
臣偶假麾符阻趨軒陛嘉與肖翹之類交深忭舞之誠¶
　　　代人賀聖節表¶
<pb:KR4d0110_WYG_013-2b>¶
惟天降命為民作君式屆令辰挺生元聖瞻重瞳於舜¶
日想盛禮於漢廷謳歌蚤恊於當時夷夏同傾於此日¶
恭惟皇帝陛下仁舒化國道御時龍如大川之方増出¶
庶物而獨運善述寧豐之典則久符堯禹之安榮故能¶
廣文王遹駿之聲偹既醉太平之福卜年過厯保夀無¶
疆臣嘗忝從班適叨帥節賴一人之慶方均被於羣黎¶
上萬年之觴阻進陪於列辟但同華祝遥慶嵩呼¶
　　　代范忠宣公遺表¶
<pb:KR4d0110_WYG_013-3a>¶
生也有涯難逃定數死之將至願畢餘忠輒留垂盡之¶
期仰凟葢髙之聴(中謝/)伏念臣賦性拙直禀生艱危忠¶
孝雖得之家傳利害率同於己欲未始苟作以干譽不¶
敢患得以營私葢嘗先天下之憂期不負聖人之學此¶
先臣所以敎子而㣲臣資以事君粤自治平擢為御史¶
繼逢神考進列諌垣荏苒五十二年首尾四十六任分¶
符擁節持槖守邊晩叨宻宥之求再席鈞衡之任遇事¶
輒發曽不頋身因時有為止欲及物因知盈滿之當戒¶
<pb:KR4d0110_WYG_013-3b>¶
弗思禍釁之陰兼萬里風濤僅脱江魚之腹三山瘴癘¶
幾從山鬼之遊忽逢睿聖之臨朝首及纎芥之舊物復¶
官易地遣使宣恩而臣目已不明無復仰瞻於舜日身¶
猶可免或能親奉於堯年豈事理之能諧果神眀之見¶
嗇未獲九重之入覲卒然四體之不隨空慚田畆之還¶
上負乾坤之造猶能强親藥石貪戀嵗時儻粗釋於沈¶
迷或稍舒於報効今則膏肓已逼氣息僅存泉路非遥¶
聖時永隔恐叩閽之靡及雖結草以何為是以假漏偷¶
<pb:KR4d0110_WYG_013-4a>¶
生刳心瀝懇庶皇慈之俯鑒亮愚意之無他臣若不言¶
死有餘恨伏望皇帝陛下清心寡欲約已便民逹孝道¶
於精微擴仁心於廣逺深絶朋黨之論詳察邪正之歸¶
捜抉幽隠以盡人材屏斥竒巧以厚風俗愛惜生靈而¶
無輕議邊事包容狂直而無易逐言官若宣仁之誣謗¶
未明致保佑之憂勤不顯本權臣務快其私忿非泰陵¶
實謂之當然以至未寛流人之往愆悉以赦恩而特叙¶
尚使存沒猶汚瑖疵又復未解疆場之嚴遂空帑藏之¶
<pb:KR4d0110_WYG_013-4b>¶
積有城必守得地難畊凡此數端願留聖念無令後患¶
常軫淵衷臣所惜者陛下上聖之資臣所愛者宗社無¶
疆之業苟斯言之可採則雖死而猶生涙盡辭窮形留¶
神往¶
　　啟¶
　　　賀致政太傅¶
伏審寵辭宰鉉榮陟公槐從優佚於燕申稱褒榮之典¶
䇿式揚大號允服輿情竊以經為帝師而輔太平之基¶
<pb:KR4d0110_WYG_013-5a>¶
行應世表而全亷尚之節載籍所紀振古罕傳都門祖¶
二疏之行功名孰見昌黎賢佐臣之去體貎未隆又曷¶
若伊尹致堯舜之君告歸於亳周公成文武之事請老¶
於豐兹大臣出處之逺猷實逹人止足之髙致恭惟致¶
政太傅相公受天間氣為國元臣徳茂典型智周體用¶
蚤由舊學夹聖日於虞淵進秉鴻鈞調化元於商鼎泰¶
山北斗雅望素髙崑玉秋霜清標可仰幸功成名遂之¶
遇激頑亷懦立之心神明相其夀考華夷想其風采大¶
<pb:KR4d0110_WYG_013-5b>¶
雅卓爾榮觀超然某假守江濵竊依鈞芘徒劇向風之¶
慕阻修擁篲之誠屬炎景之屆辰蘄天俔之多祉¶
　　　賀樞相轉官¶
恭審孚號揚廷䇿勲錫命巖瞻胥悦燕賀均驩竊以國¶
家發政施仁均布蓼蕭之澤修文偃武一陶行葦之風¶
豈險固之是圖偶闗防之弗戒蕞爾蟻聚肆彼狼貪上¶
軫淵衷僉言謀帥靈旗直指過者化而存者神廟筭出¶
竒戰必勝而攻必取爰整鷹揚之旅坐觀䑕技之窮雪¶
<pb:KR4d0110_WYG_013-6a>¶
見晛而曰消竹迎刅而自解迅驅雷電誰當赫赫之王¶
師生致渠魁豈漏恢恢之天網帶礪益壯衮繡有輝恭¶
惟樞宻相公藴命世之宏材韜經邦之逺畧敦詩書徳¶
義之本宻告嘉猷兼將相威儀之多式昭異數挺忠誠¶
以許國運精神而折衝勲徳俱髙邦家永賴用錫爾祉¶
召公揚江漢之休惟斷乃成裴相建淮蔡之績某偹員¶
逺部竊仰焚躔欣聞七徳之定功共慶萬邦之為憲¶
　　　賀樞宻太宰¶
<pb:KR4d0110_WYG_013-6b>¶
伏審寵膺帝制正領樞廷渙號式頒師言允恊恭惟樞¶
宻太宰相公學通精藴才贍經綸衮衣繡裳久繫巖瞻¶
之重髙牙大纛夙嚴閫寄之威遂膺夢卜之求入搃謀¶
猷之要文武是憲允為百辟之師將相多儀實作萬邦¶
之屏折衝帷幄論道廟堂俾庶物各遂其生無匹夫不¶
獲其所某希風有素依厦實深雖叱馭以驅馳尚據鞍¶
而矍鑠逖聞除命倍切驩悰¶
　　　賀運使大卿轉官賜金紫¶
<pb:KR4d0110_WYG_013-7a>¶
伏審光膺宸命峻陟華資煥然章綬之便蕃穆若絲綸¶
之褒拂凡蒙庇賴實倍欣愉恭惟運使大卿嶽降時才¶
天生良佐騫翔棘寺綽著聲猶搃領漕臺獨髙籌畫不¶
絶粮道如見錢流洊被渙㤙榮加晋錫徳可久而業可¶
大自結主知衣之美而佩之光允符輿議佇聞降召亟¶
踐禁嚴某代匱下僚久依属部未展望塵之拜已馳賀¶
厦之誠¶
　　　謝發解舉人¶
<pb:KR4d0110_WYG_013-7b>¶
頒貽瑰瑋光賁衡茒載佩謙冲罙深感戢伏以先輩道¶
惟務本學必逢源廣坐劇談固已折經生之角運斤善¶
斵葢嘗汗巧匠之顔挾萬選萬中之文勵一飛一鳴之¶
志登龍好語方傾耳以聴之晝錦言歸更拭目於觀者¶
　　　任河中府萬全縣令謝太守舉¶
雪見晛而自消魚隨陽而必躍葢公明而仁恕俾惡沮¶
而善揚輒傾悃誠上黷嚴聴伏念某學慙製錦政謝割¶
雞第知王事之勤勞寧恤衆情之翕訿卓茂廢置嘗貽¶
<pb:KR4d0110_WYG_013-8a>¶
笑於宻人子産章程亦見譏於鄭國矧兹綿簿驟領劇¶
煩才既無長性多忤物孰能飯蔬而無怨固多射影以¶
司(闕/)利舌如刀斐辭若錦原其所自請試叙陳大姓强¶
宗挾門資以凌貧弱假衣詭辨託儒名而蔑善良外則¶
遊談過客之邀需下則浮惰末業之縱慱一切杜絶俾¶
迪規繩非曰能之葢其職也然寒鄉寡與弱植易扶投¶
杼可虞市虎足畏儻非特逹之眷孰推芘覆之仁伏惟¶
知府待制盛徳兼容華(闕/)慱照菲葑不遺於下體荼苦¶
<pb:KR4d0110_WYG_013-8b>¶
必察於人言薦禰之章已蒙提掖與㸃之志不替初終¶
某敢不銘嘉惠於肌膚書格言於紳帶勉聴驅䇿用荅¶
生成¶
　　　謝郭樞宻¶
一麾出守慚應變之非長千室鳴絃藹餘風之未逺有¶
規於前者必隨於後圖政於舊者當告於新仰黷髙明¶
輒伸悃素恭惟樞宻大中學探性妙識造覺先仁也柔¶
而義也剛直其内而方其外至誠格物踵尚父之風猷¶
<pb:KR4d0110_WYG_013-9a>¶
遺澤在民樂細侯之惠化首燕臺之衆俊揭漢鑒之髙¶
標左掖南臺踐揚滋久北門東馬敷納居多粤自出殿¶
大邦逢時多故惟蕃垣屏翰之重寄資爪牙心膂之元¶
臣扞禦寔勤冦攘逺屏眷滋潛邸之舊簡於側席之求¶
俄名節之促臨慶繡裳之入覲某迂疎無取矜式有依¶
丁兹報政之初採於遺老之誦汰礫在後徒勞拊字之¶
循循着鞭已先景仰聲光之赫赫馳詠良劇罔既敷宣¶
　　　回賀新及第¶
<pb:KR4d0110_WYG_013-9b>¶
被恩北闕擢第南宫凡與交㳺舉増慶慰伏惟新恩宣¶
徳才當數面筆掃千軍早嵗飛聲頭角已竦於同隊青¶
春射䇿文章果中於甲科愧賀牘之未遑辱髙文之先¶
及銘懐感篆幅楮奚陳¶
　¶
　¶
　¶
　姑溪居士前集巻十三¶
