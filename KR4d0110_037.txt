# -*- mode: mandoku-view; -*-
#+TITLE: 姑溪居士前集
#+DATE: 2015-08-24 23:54:49.677308
#+PROPERTY: ID KR4d0110
#+PROPERTY: BASEEDITION WYG    
#+PROPERTY: JUAN 前集卷三十七
<pb:KR4d0110_WYG_037-1a>¶
欽定四庫全書¶
　姑溪居士前集巻三十七¶
　　　　　　　　　　　宋　李之儀　撰¶
　　記¶
　　　頴昌府崇寧萬壽寺元賜天寧萬壽勅賜改作¶
　　　十方住持黄牒刻石記¶
上即位初有司請以十月十日為天寧莭是年頴昌府¶
奏乞以保壽院為十方住持仍乞以天寧萬壽禪院為¶
<pb:KR4d0110_WYG_037-1b>¶
額招徠四方學者以其焚脩上祝新天子千萬嵗壽尋¶
報可復相與謀曰吾君以調御身應縁示現為諸有情¶
作大饒益非其大成徳步步踏佛階梯在在處處依佛¶
行道而蒙覆退藏如杜口于毗耶如待時于内院其出¶
也不遺餘力以振起萬目融通一切種智同底于無上¶
正因者不足以主之皆曰南方有號普覺大師道和者¶
此其人也或曰彼方䕃嘉木濯清泉金碧相輝芬馥翳¶
薈享天酥陁味印爍迦羅眼與諸上善人同㑹一處而¶
<pb:KR4d0110_WYG_037-2a>¶
直曲指迷自為津梁是安得而致哉曰是不知普覺者¶
也既已為大事因縁而出現而受如來甚深付屬固當¶
以古人家間林下巡門行乞之心而揑土成金變濁惡¶
而清涼使諸隨書成等正覺豈有不可致者哉遂遣使¶
具叢林儀物走二千八百里即杭州臨安之徑山于第¶
一座下申致迎請果符正騐臨福一方比至都人踏肩¶
累足夾道如山香霧氤氲旛花雜出歡呼賛歎曰見未¶
常有入院陞座潮音一振百怪頓息昔之謗者悔罪笑¶
<pb:KR4d0110_WYG_037-2b>¶
者革心疑者釋情信者加力若育若弼凡可以供者恨¶
得次之晩恥在人之後奔走逺近殆無虛日其輪至肩¶
摩而轂擊其委至露積而不垣其盛至無地可以容然¶
棟宇庫陋舍次無序莫不病之竊自謂曰我師去彼即¶
此何啻霄壤之異無乃不堪其居耶師聞而笑曰汝等¶
以何事而致我以何道而待我既以不可思議如上所¶
說之念而來我以不退轉屹然山岳之心而以是相契¶
復何彼此霄壤之異哉我願與汝等歴阿僧祗刼日進¶
<pb:KR4d0110_WYG_037-3a>¶
日勵阿僧祗刼有限願與汝等盡未來際長居此地同¶
轉大法輪同建大法幢此地有盡此願不窮既聞此語¶
皆曰禪師之願是我等所興隆莊嚴上祝吾君聖壽之¶
意也顧所謂千萬者可得而强名耶我等願以師之言¶
以報吾君願吾君如師之言是為我等以止既皆信受¶
奉行以期必至即以所賜勅語黄牒刻之石而謂臣與¶
聞師言目覩斯事乃屬筆于臣使系而記之蓋所以達¶
師之願而記來者之歸向也臣方感其所屬㑹臣南遷¶
<pb:KR4d0110_WYG_037-3b>¶
遂不果書而亦竟未刻石後三年詔京畿諸州軍監皆¶
建崇寧萬壽禪寺聽因舊為新遂改就今額乆之普覺¶
以一方所化為上所知特加號祖照禪師已而移住大¶
相國寺智海禪院其都人曰師則去矣我之念無時以¶
忘因追憶所欲記而未畢刻石者走奔江上以書見徵¶
曰子昔許我矣不可以不踐言師雖改席其化如師在¶
也臣報之曰無所不在者師之道也無時可書者師之¶
願也尚何待臣言而後傳耶曰都人之意也乃為之書¶
<pb:KR4d0110_WYG_037-4a>¶
姑溪居士李之儀記¶
　　　代人作褒禪捨田記¶
崇寧二年滎陽鄭公出守和州既到訪境内名山勝跡¶
叅圖經載得褒禪因定明禪師而名其山因得師顯異¶
報應福臨一方之跡為詳乃曰吾為是州所以承宣牧¶
養之責實與師均而吾又被遇主上入陪法從出備守¶
臣推吾及物之心夙夜不懈是則為不愧所遇知任其¶
責而上報于吾君矣于是以師之狀白于朝廷願以上¶
<pb:KR4d0110_WYG_037-4b>¶
之誕聖莭名冠其院額而嵗度一僧以繼香火守報可¶
公又曰此特朝廷加被于師而寵師之恩爾于我之義¶
未有所及即以私財付院僧命買田嵗收其所得之利¶
以嚴供施日于師塔前㸃長明燈一盞日齋一僧以其¶
僧誦金剛般若經一卷有餘則為塔下修葺之費與夫¶
度僧之助院僧既奉命則書公命以審于公而請其所¶
願公親書㸃長明燈之因曰願無盡法無盡燈亦無盡¶
書齋僧誦經之因曰願一切含生離苦得樂異時院僧¶
<pb:KR4d0110_WYG_037-5a>¶
謂公之客某人曰公所施所命所願既有其目固足以¶
永藏吾山嗣守而相勉矣然黙之寺有時而盡不若刻¶
之石庶與吾山共垂不朽能為我記之已否某常為公¶
之屬官辱公知為厚而又家于是邦目擊盛事其可辭¶
也耶田有頃畝有畍主嵗有所收之數其奉命始有其¶
人皆具載于碑之隂公去和自翰林學士金紫光祿入¶
為同知樞宻院事遂知院事今為觀文殿學士金紫光¶
禄大夫至侍讀中太乙宫使其黼黻斯文羽儀聖世名¶
<pb:KR4d0110_WYG_037-5b>¶
在夷夏徳在生靈施設固未艾而報施所享亦未昜可¶
量也政和二年十月一日謹記¶
　　　天禧寺新建法堂記¶
事正則能立位正則能安人正則能舉事與位相須而惟¶
其人之正然後能舉之而正耳此物理之常而茍不如¶
是則未有能成之者故正者本也本正則無不正矣造¶
物者以是付之人而人由之以應于世蓋自然之理也¶
江寧府天禧寺及長干道塲舊葬釋迦真身舍利後寺¶
<pb:KR4d0110_WYG_037-6a>¶
廢至南唐時為營廬舍雜比汗穢蹂踐無復伽藍緒餘¶
國初營廢鞠為榛莽乆之舍利數表見感應祥符中僧¶
可政狀其迹并感應舍利投進有詔復為寺政即其表¶
見之地建塔賜號聖感舍利寳塔至天禧中又賜今額¶
寺拘山水形勢坐乙向辛以越王台為案塔之後地勢¶
傾下政失于遷就不能培築相因始以北廊造院為安¶
僧之地雖規模僅足而狹陋劣能庇風雨事既不正位¶
亦不安以故事不復立振元符二年知府事温陵吕公¶
<pb:KR4d0110_WYG_037-6b>¶
升卿曰是一大叢林特主之未得其人耳遂請于朝廷¶
改十方住持既報可即迎致大導師永公為初祖永法¶
雲圓通禪師髙弟縁契都城大作佛事名震四方朝廷¶
賜方袍加號慧嚴受請入寺顧瞻太息曰真福地也所¶
以不振者正坐不正耳乃于塔後増築髙垣壇址層¶
叠凡下而上積二丈三尺深入四十尺横亘二十丈將¶
起法堂次第以正其位已而信士南昌魏徳寳同其妻¶
王氏見而喜曰如此更昜方見形勝慧嚴因道歴其詳¶
<pb:KR4d0110_WYG_037-7a>¶
而徳寳顧其妻曰此地不植福更將何之獨許作堂且¶
曰不計其資惟成是務慧嚴即鳩材庀工未幾堂成髙¶
明靜深萬象俱發宏麗雄特為一方叢林之冠俯視疇¶
昔無異發覆破闇如出雲霄之外凡甓甃髹繪總用錢¶
五百萬慧嚴又建寢堂方丈盡所增之勝資藉締搆又¶
建僧堂厨庫移經藏于故院隨向展衍各適其正煥然¶
一新直一大叢林矣異時徳寳再至踴躍稱賛曰非師¶
正眼炤徹道力超異則不能有舉非我信聞經始則衆¶
<pb:KR4d0110_WYG_037-7b>¶
縁何從而應遂請僧衆轉大藏經修水陸齋落成其事¶
又曰叢林既新將不下五六百衆其將何以備齋粥慧¶
嚴曰子于此地信有縁而我與子殆非今日相遇者儻¶
如齋粥必繼則功徳圓滿亦在子耳徳寳曰請為師買¶
田産買蘆場收其所入之利以繼之慧嚴曰子果有是¶
願我將為子記之以信不朽乃遣其徒道之走太平屬¶
余為之記余從慧嚴遊乆矣又始終親覩其事當抑揚¶
表發以侈其甚盛之舉而余老且病文思衰耗故直書¶
<pb:KR4d0110_WYG_037-8a>¶
以報之自餘興廢本末則有塔記存焉兹得以畧政和¶
六年九月十五日趙郡李之儀記¶
　　　張氏壁記¶
崇寧四年立春日㑹徳夫西軒風囘氣煖日轉窻明竹¶
影動揺梅花凌轢徳夫燒御香覺夫㸃團茶聽美成彈¶
履霜操相顧超然似非人間昔有病其貌寢者常邑邑¶
不自得一日有異人過門物色乆之云子得無有所求¶
之歟病者遽請以實告異人出一瓢如指大命病者開¶
<pb:KR4d0110_WYG_037-8b>¶
口注之後問其何所覺對曰㝠㝠不自知矣異人以刀¶
支解徐收其骨肉若揑塑然既就諦視乃一美丈夫矣¶
忽叩齒數下噀之頓醒索異人不復見矣歸語家人皆¶
迸走乆方信而姣之余嘗陋此說誕甚今輒于美成信¶
為不誣嗚呼易聽而彈適在今日雖美成亦不得而知¶
矣異時洞户旁書障畔切記當頭㑹者十人姑溪老農¶
記¶
　姑溪居士前集巻三十七¶
