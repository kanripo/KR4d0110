# -*- mode: mandoku-view; -*-
#+TITLE: 姑溪居士前集
#+DATE: 2015-08-24 23:54:50.122461
#+PROPERTY: ID KR4d0110
#+PROPERTY: BASEEDITION WYG    
#+PROPERTY: JUAN 後集卷十三
<pb:KR4d0110_WYG_063-1a>¶
欽定四庫全書¶
　姑溪居士後集巻十三¶
　　　　　　　　　　　宋　李之儀　撰¶
　　絶句(七言/)¶
　　　次韻見寄兩絶¶
江湖流落久相依每嘆朱顔戯彩衣何事淚痕書上見¶
他年千隴約同歸¶
七分年紀十分愁物理乗除不自由死葬生逰今得地¶
<pb:KR4d0110_WYG_063-1b>¶
却嗟無計共遲留¶
　　　贈人¶
雙雙小葉襯花房只鬭花房不鬭雙拾得不教同伴見¶
袖中拈出一齊降¶
　　　再和仇粹夫¶
曽寄冰綃十幅開竹間紅蕊燕銜來黄筌已去風流盡¶
忽見詩翁筆下催¶
面面軒楹壓水開暑天端恐雪飛來冰肌玉骨元無汗¶
<pb:KR4d0110_WYG_063-2a>¶
更倩殷勤執板催¶
　　　祈澤寺龍池¶
池方一尋深寸許泉脈涓涓縈砌臺聞道旱天能作雨¶
定應變化自何來¶
　　　題虞氏外孫扇¶
處已莫辭三徑陋讀書須及五車多成吾宅相非吾志¶
直欲丘門備四科¶
　　　失題二絶¶
<pb:KR4d0110_WYG_063-2b>¶
投老還家髀肉消霜天何處換金貂一樽帝所歡猶在¶
翻恐醒來尚寂寥¶
楚國曽聞照乗珠間因齊盜取為娯人亡人得何須計¶
端有龜腸恨晚厨(蕭世誠軍發日而糧道不繼軍中號/曰軍厨過午不開定非龜腸蟬腹可)¶
(㑭一戰乎/遂潰去)¶
　　　次韻子椿五首¶
㑹次定多古語筆端無復時流骯髒若非投分﨑嶇肯¶
共經丘¶
<pb:KR4d0110_WYG_063-3a>¶
昨夜中秋好月今朝類試終場遙想客窻對酒未知野¶
飯同堂¶
踏碎瓊瑤聊歩行陪笑語多時一段難逢佳事五篇消¶
得新詩¶
龍欲興雲致雨虎能墮地成斑端是便騎賜馬不須深¶
戀家山¶
附見誰為鄒湛奬成無復山濤豈敢遽名此地不如且¶
醉歸舠¶
<pb:KR4d0110_WYG_063-3b>¶
　　　又次韻三絶¶
欵歩昔陪下澤劇談今愧髙流又喜秋來相見暫同南¶
陌東丘¶
華屋暫離星斗滄江歸弄波濤可得遽通來信便知却¶
整還舠¶
早日能詩傳信新來投筆從班身世且依魏闕煙雲休¶
戀鐘山¶
　　挽詞¶
<pb:KR4d0110_WYG_063-4a>¶
　　　旌德王承議挽詞¶
彭蠡湖邉一笑初緑衣相見論葭莩四千里外空搔首¶
三十年來屢攬鬚方卜他時共蘭若豈知今日奠生芻¶
窮途只有思君淚無復吟君屋上烏¶
　　　錢君倚夫人仙源郡君挽詞¶
春生復秋落物物猶帝力哀哉劬勞恩甘藟至誠實棘¶
心詠詩人常恐一旦失何乃不我報皎皎如白日痛哉¶
胡為生每念氣填臆仰君猶長庚華髮萃衆德嵗時捧¶
<pb:KR4d0110_WYG_063-4b>¶
金樽門户㡬萬石常云我有子未易先尺璧伯仁非碌¶
碌到此輙自惑庶㡬徳有相睥睨莫我逼頗聞君有言¶
既跌不見謫李杜茍齊名死且不足惜孰不斯言愧謂¶
君夀無極豈知屬纊書何為在吾側堂堂古益友千載¶
同此室撼鐸倘能参我淚不虚滴¶
　　　俞清老挽詞二首¶
生涯真㫁梗身世委虚舟直欲超千刼都將付一漚縱¶
横無滯礙逰戯任沉浮報盡隨緣去聊從一笑休¶
<pb:KR4d0110_WYG_063-5a>¶
寒食相披拂方時欲適然君應尋故約我亦赴新阡但¶
怪沉來鴈那知已逝川風流有千里未愧昔人賢¶
　　　陳氏母夫人挽詞二首¶
白首嚴冰雪清風逼里閭空殘貝葉偈不見錦囊書表¶
表名終在詵詵慶有餘㑹如華夏約他日看髙車¶
子令人空毁孫賢我故欽成家信如玉傳世果非金不¶
作尋常去方知積累深天花長滿祴應悟本來心¶
　　　雜挽詩四首¶
<pb:KR4d0110_WYG_063-5b>¶
報地三千籙年光八十春却尋來處路重接社中人杖¶
履空平日幢幡想去塵蓮開布金底又見一畨新¶
方報先同穴俄聞改葬期祇應偕老約不擬異他時已¶
矣如何憾賢哉有剰悲㑹看松柏路賜篆聳豐碑¶
漢室傳經後唐朝舊族家柔明惟典則専靜輟紛華得¶
配同髙夀流光固未涯定應知去路門外列三車¶
子令欽平昔多慙接俊逰升堂稱有志執奠嘆無由逝¶
水空歸壑春風忽變秋簫聲到原盡千載想風流¶
<pb:KR4d0110_WYG_063-6a>¶
　　詞¶
　　　次韻子瞻追和歸去來¶
歸去來兮吾其老矣何時歸悟鳬鶴之長短鑒㫁續之¶
哀悲悵野馬之過隙雖絶足而寧追予行年五十有五¶
盖知五十四年之非須前因以命駕豈大寒而方衣兹¶
物理之必至又何資于發微吾家不逺可跂可奔解我¶
簪紱即吾蓬門里閈雖異室廬具存稱所有以取給尚¶
奚擇於瓶樽課童僕以供役玩幼稚而開顔將有限以¶
<pb:KR4d0110_WYG_063-6b>¶
加節異無適而不安從賓客之款户任風雨之當闗足¶
可及而必到目可盡而必觀非梁燕與庭鵲孰朝徃而¶
暮還寄終日以冗冗絶妄心之桓桓歸去來兮聊隨緣¶
以遨逰何吾鄉之必歸姑稍足而無求等天地於逆旅¶
曷此樂而彼憂有客過門而問予何不返乎先疇羊腸¶
縱轡夜壑移舟空㫁梗之因風昧死狐之首丘但俯仰¶
以托物徒上下以通流予既謝夫不敏願進言而少休¶
已矣乎候蟲以其能知時禍生有胎神豈留羨其可久¶
<pb:KR4d0110_WYG_063-7a>¶
將安之焉用必歸去自修乃其期想荒蕪之六鑿時載¶
耨而載耔幸灑然而無着遂寓懷於此詩豈前人之敢¶
及庶知予自信而不疑¶
　　　朝中指(望新開湖有懷少/㳺用樊良道中韻)¶
新開湖水浸遙天風葉響珊珊記得昔逰情味浩歌不¶
怕朝寒　故人一去髙名萬古長對孱顔惟有落霞孤¶
鶩晩來依舊爭還¶
　　　又(樊良道中/)¶
<pb:KR4d0110_WYG_063-7b>¶
敗荷枯葦夕陽天時節漸闌珊獨泛扁舟歸去老來不¶
耐霜寒　平生志氣消磨盡也留得蒼顔寄語山中麋¶
鹿㫁雲相次徃還¶
　　　臨江仙(江東人得早梅見約探題且訪/梅所在因攜牋管就賦花下)¶
初破曉寒無限思融融臘意全迷春工從此被人知不¶
隨蜂蝶長伴玉蟾低　縹緲雲間應好在盈盈淚濕征¶
衣背人偷抝向東枝清香滿袖猶記畫堂西¶
　　　又(病中存之以長短/句見調因次其韻)¶
<pb:KR4d0110_WYG_063-8a>¶
病裏不知春早晚驚心緑暗紅稀起來初試薄羅衣多¶
情海燕還傍舊梁飛　痩損休文誰記得空將銷臂頻¶
圍眼前都是去年時不堪追想魂㫁畫樓西¶
　　　蝶戀花(席上代人送客因載其語/)¶
簾外飛花湖上語不恨花飛只恨人難駐多謝雨來留¶
得住看看却恐時催去　寸寸離腸須㑹取今日寧寧¶
明日從誰訴怎得此身如去路迢迢長在君行處¶
　¶
<pb:KR4d0110_WYG_063-8b>¶
　¶
　¶
　¶
　¶
　¶
　¶
　¶
　姑溪居士後集巻十三¶
