# -*- mode: mandoku-view; -*-
#+TITLE: 姑溪居士前集
#+DATE: 2015-08-24 23:54:49.060718
#+PROPERTY: ID KR4d0110
#+PROPERTY: BASEEDITION WYG    
#+PROPERTY: JUAN 提要
<pb:KR4d0110_WYG_000-1a>¶
欽定四庫全書　　　　　集部三¶
　姑溪居士前集　　　　　别集類二(宋/)¶
　　提要¶
　　　　(臣/)等謹案姑溪居士前集五十巻後集二十¶
　　　　巻宋李之儀撰之儀字端叔宋史稱滄州無¶
　　　　棣人而呉芾作前集序乃曰景城人考元豐¶
　　　　九域志熙寜六年省景城入樂夀則當為樂¶
　　　　夀人史殆因滄州景城郡横海軍節度治平¶
<pb:KR4d0110_WYG_000-1b>¶
　　　　九年嘗由清池徙治無棣遂誤以景城即無¶
　　　　棣也陳氏書録解題據所題郡望稱為趙郡¶
　　　　人蓋失之矣之儀元豐中舉進士元祐初為¶
　　　　樞密院編修官通判原州元符中監内香藥¶
　　　　庫以嘗從蘓軾幕府為御史石豫劾罷崇寜¶
　　　　初提舉河東常平坐草范純仁遺表過於鯁¶
　　　　直忤蔡京意編管太平是編前集五十巻為¶
　　　　乾道丁亥呉芾所輯並為之序姑溪居士之¶
<pb:KR4d0110_WYG_000-2a>¶
　　　　儀南遷後自號因以名其集也後集二十巻¶
　　　　不知誰編然文獻通攷巳著録則亦出宋人¶
　　　　手矣之儀在元祐熙寜間文章與張耒秦觀¶
　　　　相上下王明清揮麈後録稱其尺牘最工然¶
　　　　他作亦皆神鋒俊逸徃徃具蘓軾之一體蓋¶
　　　　氣類漸染與之化也其詩名稍不及黄陳論¶
　　　　者因蘓軾題其詩後有暫借好詩消永夜每¶
　　　　逄佳處輒叅禪句遂以為諷其過於僻澁今¶
<pb:KR4d0110_WYG_000-2b>¶
　　　　觀集中諸詩雖魄力雄厚不足敵軾然大抵¶
　　　　軒豁磊落實無郊島鉤棘艱苦之狀註蘓詩¶
　　　　者殆附㑹其詞非軾本意矣乾隆四十六年¶
　　　　五月恭校上¶
　　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
#+PROPERTY: JUAN 原序
<pb:KR4d0110_WYG_000-3a>¶
姑溪居士前集序¶
李公端叔以詞翰著名元祐間余始得其尺牘頗愛其¶
言思清婉有晉宋人風味恨未覩他製也乾道丁亥假¶
守當塗因訪古來文士居此邦而卓然有聲于世者惟¶
李太白郭功父與端叔三人郡舊有太白功父集而端¶
叔獨闕然求于其家而子孫往往散落無復遺稿間得¶
之邦人類而聚之命郡士戴翬訂正釐為五十巻鋟板¶
于學昔二蘇于文章少許可尤稱重端叔殆與黄魯直¶
<pb:KR4d0110_WYG_000-3b>¶
晁無咎張文潛秦少游輩頡頏于時今觀其文信可知¶
已或謂端叔晩節鋭于進取有所附麗雖若可疑然范¶
忠宣公遺奏極于鯁切詆斥不顧一時用事者欲寘忠¶
宣之子于理端叔慨然自列謂實出其手既而公所為¶
忠宣行狀復出由是得罪南遷廢錮終身曽不少悔其¶
勇于義若此詎可以微瑕掩之哉余固愛其文又表其¶
行誼之可嘉者并以詔于後云端叔名之儀其先景城¶
人既謫而南始居姑溪自號姑溪居士今以名其集天¶
<pb:KR4d0110_WYG_000-4a>¶
台呉芾序¶
