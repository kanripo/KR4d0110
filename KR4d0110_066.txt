# -*- mode: mandoku-view; -*-
#+TITLE: 姑溪居士前集
#+DATE: 2015-08-24 23:54:50.170191
#+PROPERTY: ID KR4d0110
#+PROPERTY: BASEEDITION WYG    
#+PROPERTY: JUAN 後集卷十六
<pb:KR4d0110_WYG_066-1a>¶
欽定四庫全書¶
　姑溪居士後集巻十六¶
　　　　　　　　　　　　宋　李之儀　撰¶
　　手簡¶
　　　與王樂道工部¶
皇恐上啓樂道知府鈐轄工部盛暑恭惟鈴閣燕休尊¶
體動止萬福流落衰緒竊借光明苟安氣類之末尚窘¶
異地未有親依之幸眷言欣慕實在疇昔而强毅篤實¶
<pb:KR4d0110_WYG_066-1b>¶
上極墳典旁綜該載如探肘後物亹亹符契以達于論¶
辨参決之際雖劉向揚雄號為深博度長絜大其在下¶
風亦久矣顧所期之如是乃一識面猶不可得則蹇薄¶
何堪分同腐草以死興言至此悵然不知門第越在數¶
千里之外也何時竟席鄙志向徃尤不能已¶
　　　又¶
自獲通問記室遂欲接武申叙時冀参承之慰家難之¶
際養生所資萃于一力而待哺之急舉在太平奔走飢¶
<pb:KR4d0110_WYG_066-2a>¶
寒之水火不知風濤鞍馬之勞者累年於兹用是素計¶
不復少振漸復所期但深愧訟専介戾止恭被翰墨之¶
賜惇厚深密真有意于推挽殆將于進交逰之後感復¶
繾綣但有其愧而未知所負荷也庶㡬附驥尾託騰驤¶
之便萬世之下不失附見之幸臨筆倍劇傾溯¶
　　　又¶
碌碌既不得申記府之問日幸遷召舟行便道獲承欵¶
席伏讀來誨乃審受代不晚徑由陸裝以趨陛對此志¶
<pb:KR4d0110_WYG_066-2b>¶
又阻其懷可知婆娑魚鳥之鄉今已老矣杳未有参見¶
之涯歸之報地尤劇喟咏然物育必至亦有時而不可¶
已則安知君子之庭無不肖之迹耶向風罔然病者之¶
側語其次復修染簡率之甚千萬加亮¶
　　　又¶
積釁蒙罰禍延長子老境孤露尤覺其酷日者聞其補¶
吏節下不獨驅䇿是依而動容周旋得所矜式求之昔¶
人不待易地而劇被至教其幸遇豈易得哉旁暨衰晚¶
<pb:KR4d0110_WYG_066-3a>¶
資其寓禄之便欽承旦暮則歸頌見畀之徳日有羽翰¶
不傳之望一旦失之其味當不待講而後喻行閱嵗矣¶
至今一念及之不覺酸鼻而天性之感乃其一也伏蒙¶
哀惻别紙慰藉仰銜勤欵哀毒滋甚孤遺逼嵗方歸碎¶
小滿前生意不絶如綫七八日來又次孫得疾甚危上¶
報殊不逮意可量愧歎¶
　　　又¶
伏承目疾頗為梗乃平日討閱之過中年已後理自應¶
<pb:KR4d0110_WYG_066-3b>¶
爾然最難藥而北人嗜麵食江上卑濕下得如是老拙¶
比苦之固無平日之過特憂患悲惱所乘僅分三四分¶
物日虞其非也若稍近比當差勝椒與附子青鹽三物¶
尤佳嘗試之否又巴㦸枸杞菊花亦古法也想已得之¶
　　　又¶
久庇後塵尚未得一從披寫抑揚之奉然炳如星日常¶
在歸仰而滄溟之所納山岳之所容一介之微獲與棲¶
托亦不在衆人之後也翦焉異地日咄咄見逼則相期¶
<pb:KR4d0110_WYG_066-4a>¶
之素定有周旋之遇巳否將來自是圖遂委於後緣所¶
害也悵然此懷何以為况春寒未解日來燕居尊履何¶
似造物者固有付予所得者自有定分而君子出處乃¶
系于一時之低昂要皆不在人爾竊計裕處有經日有¶
美况何時一笑以了也徃未求之事向風可量依邑¶
　　　又¶
自承歸闕遂還舊物屢欲修馳匆匆不逮乆之聞倫¶
類中有所同異以至動握翻覆卒至投抒之疑初不¶
<pb:KR4d0110_WYG_066-4b>¶
謂然既而果不我誑輙為之失聲愕眙罔然無以為言¶
也逮性之相見乃審超視廓容略不以毫髮經意薄禄¶
里居擁書自娯凜焉一方之所矜式欽慕有來于是尤¶
劇向徃擾擾目前有亹亹黄巻中事要之是非曲直在¶
我則不妨稽念取舍使千萬世之後㫁於一致而因以¶
垂不朽之勸沮渠不樂哉未有擊節承教之幸執筆増¶
吝¶
　　　又¶
<pb:KR4d0110_WYG_066-5a>¶
去夏意外驟來以至他州就對閲嵗不得安居固自¶
貽然其說亦甚長一觸吏議不無流傳震駭嗟惋閔笑¶
之及其于門下則玷况多矣本不作竊禄計今遂一意¶
田畝間依稀優悠卒嵗之適錙銖上下愈覺命輕而恩¶
重也但参侍益不可期其念宜何如哉尚冀糟粕形容¶
不間郵馹髙明頗謂然否¶
　　　又¶
比遂髙志想只安汝陰舊居或謂將徙安(缺/)　墓之寄¶
<pb:KR4d0110_WYG_066-5b>¶
即吾家也要之首丘之義終不可忘爾文周翰蹔相從¶
必甚欵趙徳麟亦聞生事稍不如舊復有出仕意審能¶
否苐恐未易出也叔弼止此叩天何及盛徳之後乃爾¶
其竟有所負耶當在其後人也彦立明君爽蔚有典型¶
不相見十六年必甚進更在閭里先達君子勉成之爾¶
自餘故家風範固不乏每思相見其勝也¶
　　　又¶
性之徳愈修學愈進詞筆其緒餘而自可與前輩並驅¶
<pb:KR4d0110_WYG_066-6a>¶
爭先矣鍾慶所貽與夫徳履相踐固無可議特為髙山¶
流水下倍増仰而萬里必知其窮盡者也過此一相見¶
遂約為宣城遊臘前已為之具行而輙為日前一事見¶
止聞侍下蹔欲其歸將復來此亦決為宣城居日幸其¶
相欵也侍下固不乏人然水土相輝更能掇慰公衮之¶
同亦自不惡而淑私拳拳于是為重¶
　　　又¶
得罪固荷寛典亦無足道者特介于一二非類適在居¶
<pb:KR4d0110_WYG_066-6b>¶
處之地用是或與醖釀或接便觀望以徼其陋初不謂¶
人中乃有是等輩耶後福何可得而輙乗勢以逞非我¶
厄㑹與同未應至此見力圖他徙以避其穢度性之必¶
能詳悉佩服情炤因寄一歎¶
　　　與王性之¶
六年南北聲問雖不乏于耳然志同氣合亦不待旦莫¶
諄諄乃能詳悉其如人各有所懷非促膝握手是非可¶
否之徃來則渠激勵増益相投于莫逆之遇耶以故邑¶
<pb:KR4d0110_WYG_066-7a>¶
邑常在左右常若有所負不圖便道遽叨少欵計所願¶
得於别後者固未能自慰但一見豁然如決積水于千¶
仞之上而注之廣莫野殆將何人以遏之則其為欣幸¶
可勝道哉既别則遂欲作書事至輙新勢不免改觀以¶
對適爾未及盖非獲已専介被問恭審日來起居佳勝¶
欽佩繾綣未易咫尺形容疇昔之所期者徒有愧于難¶
堪也引詠拳拳臨筆倍深約結¶
　　　又¶
<pb:KR4d0110_WYG_066-7b>¶
罪垢自汙有玷逰舊恩典過厚獲老丘園餘生㡬何未¶
易負荷也但適有值一方之任事者早不測其着意一¶
旦借此以逞㡬破我家固彼不類既有意又平日一嚬¶
笑皆在他人則爾後不得不慮其勢殆不容一日安此¶
徙居之心正如烈火順風而來逼又况冰玉欣慕之素¶
耶雖委一親戚至之初甚慨然比再遣人果決有報若¶
猶豫止候粗得一蔽風雨處即命途矣願親之切以日¶
為嵗¶
<pb:KR4d0110_WYG_066-8a>¶
　　　又¶
改嵗已兩月尚未及一通問不惟踈怠可愧而蹭蹬自¶
窘不應於左右如是向徃之私兹劇繾綣雨甚加寒日¶
來恭惟動履清勝日前事尤如蝟毛然一力支持惟知¶
勉强以對而参承之計以故差池深有負于眷遇之素¶
也其諸非㑹晤不展臨紙倍増引詠¶
　　　又¶
比奉問已三四日尚未知果得塵控巳否專介遽被手¶
<pb:KR4d0110_WYG_066-8b>¶
筆委論勤欵如接更僕衰&KR1727;何堪晚得陪勝遊遂蒙相¶
期若昔之投分始終不渝猶金石交而毎謂不足以負¶
荷乃于是真若他心通者得非誠意密契㝠㝠自有以¶
符之也佩服之深滋畏山壓繼而増鹽米亦聞公衮近¶
信髙明行李既獲豫如而公衮亦旦夕可以相見喜慰¶
固不能勝而策之甚疎亦不為愧也¶
　　　又¶
自有遷居之意宣城勝麗夢寐不捨尤盡見樽爼談笑¶
<pb:KR4d0110_WYG_066-9a>¶
揮毫淩鑠朝夕雲煙杳藹之間而又人物相先後不減¶
東晋盛時未論得見之為榮遇而一念所及怳如仙去¶
方且力自䇿勉冀得於一兩月中不圖髙明驟有行色¶
豈衰蹇不類造物者固不與之全耶良自感歎¶
　　　又¶
比得之公衮乃審促歸甚至堅確雖妄意必從此來而¶
所聞程約近在半月日間公衮亦云此月十二三日可¶
復過此日夕企佇杳不得耗竊謂宜興金陵别有捷徑¶
<pb:KR4d0110_WYG_066-9b>¶
恐公衮由之以歸而性之亦從此徃矣亟作書并上尊¶
府書將專遣人持達邂逅涇縣有歸便頗的即以委之¶
定能不沈墜否拳拳系吝之私兹可量已¶
　　　又¶
伏蒙寵示近詩開緘已如闇室得燈已而紬繹諷咏端¶
若驟出沸鼎中而清風四來醍醐甘露相繼沾沃也欽¶
承有自來至此尤覺逸駕愈逺而髙步岌岌雲霄之上¶
矣追逐瞻望其何能及擊節之餘益歎勝流周旋妙悟¶
<pb:KR4d0110_WYG_066-10a>¶
日有相契景向研味尤不能巳此亦以俗諦撥置不遣¶
輙時時自投僶俛方呻吟時似有可意處迨錄出則反¶
令人作惡固願求教匠手特以老倦勝染極艱徒有愧¶
于憂忘也¶
　　　又¶
叔弼云亡固當致吊而彦立平日尤厚徳麟雅好亦願¶
詳細作書周翰中間得一書未答蔡致君父子不止當¶
作書亦作答數書須積情意鋪叙力輙不逮更俟乘行¶
<pb:KR4d0110_WYG_066-10b>¶
李未到間試勉强也¶
　　　又¶
不作書咨候巳復踰月日計命途遂参武周旋之勝竟¶
為猥瑣憑淩而其勢無異拔山行止非吾所能及良自¶
喟嘆公衮莫夜過門如夢寐間青都紫府羽衣玉簡之¶
接所謂得纔數十語亹亹淪肌浹髓靡不使人心醉亦¶
無異寶笈珠囊中所紀而斗覺雲烟蓊蔚而來擁老境¶
何堪是殆一報緣地鼎焉遽有所期遇也侵尋所自來¶
<pb:KR4d0110_WYG_066-11a>¶
固無功行可資特吾性之極力挽引乃兹玅契其為感¶
幸但深未易負荷之愧耳以故尤恨杖履囘旋几爼雍¶
容可與同而輙自窘也春物爛發故都登攬是時桓謝¶
風流沈杜雅致参次先後以奉吟笑日來為况當復何¶
似或聞朝夕遂還侍下得是信罔然㡬不知所遣既而¶
又聞渉秋復來則収之桑榆猶有後緣之托尚冀行李¶
順途庶諧一面之慰¶
　¶
<pb:KR4d0110_WYG_066-11b>¶
　¶
　¶
　¶
　¶
　¶
　¶
　¶
　姑溪居士後集巻十六¶
