# -*- mode: mandoku-view; -*-
#+TITLE: 姑溪居士前集
#+DATE: 2015-08-24 23:54:50.102822
#+PROPERTY: ID KR4d0110
#+PROPERTY: BASEEDITION WYG    
#+PROPERTY: JUAN 後集卷十二
<pb:KR4d0110_WYG_062-1a>¶
欽定四庫全書¶
　姑溪居士後集巻十二¶
　　　　　　　　　　　　宋　李之儀　撰¶
　　絶句(七言/)¶
　　　杏花白鷴¶
朝來雨過發妖妍向日枝頭雪作團縞練長拖輕洒墨¶
不須將作兩般看¶
　　　竹鶴¶
<pb:KR4d0110_WYG_062-1b>¶
瘦玉蕭疎觸處宜仙風一霎散霜威未應舞罷排雲去¶
更看丹砂理雪衣¶
　　　黄精鹿¶
緑遍前峰到後峰靈苗壓地㡬千重勾班養就無人見¶
多少狂心欲採茸¶
　　　荷葉龜¶
翠盖相扶兩不欹多情獨許見陽窺千年自有逃形處¶
聊與清香暫約時¶
<pb:KR4d0110_WYG_062-2a>¶
　　　恵崇扇面小景二絶¶
耳冷無人唱竹枝歸心惟有夢魂知楊花撲地烟波濶¶
猶記征帆欲卸時¶
風髙雨暗不成羣欲下還飛似畏人已是却尋歸去路¶
江南休笑水如春¶
　　　讀華嚴經三絶¶
紛紛作客不歸來樹本無根何處栽彈指未應超十地¶
重重樓閣一時開¶
<pb:KR4d0110_WYG_062-2b>¶
老境侵尋上砌苔自然生意不應裁便應烈日鱗潛去¶
能得愁懷㡬度開¶
法令端如萬仞陂後來無法只趨時早知興廢無非命¶
可笑穰侯見事遲¶
　　　學書十絶¶
雨後堦庭物物新睡餘欹枕悄無聞只疑日脚隨人意¶
百刻香纔過一分¶
簾波不動地無塵久與相親燕雀馴似怪衰翁長靜坐¶
<pb:KR4d0110_WYG_062-3a>¶
時時囘眼輙疑人¶
未逢四祖且堆堆纔見龍潭眼便開龍去潭空人自老¶
銜花百鳥漫飛來¶
閉門不語信深沉豈可譏時作酒箴料得門前無好事¶
解嘲聊復寄初心¶
不堪細字眼猶花熟睡分明暫到家何獨能収小兒淚¶
客中時可當乘槎¶
玉壺試叫鴛鴦語為問仙家似此無養就丹砂早歸去¶
<pb:KR4d0110_WYG_062-3b>¶
不妨閒處作工夫¶
大人相好一百種㡬劫修來得到今不獨普賢能演說¶
淘沙個個得精金¶
萬里無雲天一色單衣不試似初春鴿鴒習習逰絲墜¶
未必他時得此身¶
歌詞漫與収狂念詩句聊將代欠伸鈎棘徒勞刳胃腎¶
筆頭纔住已成塵¶
心非可見舌能陳隨語成章自有神用作功名終底事¶
<pb:KR4d0110_WYG_062-4a>¶
區區雕琢定痴人¶
　　　故人李世南畫秋山林木平逺三首和韻¶
晩煙拂拂聚無痕痩骨稜稜見徹根細路縈紆飢馬疾¶
舉頭新月是前村¶
曽經嵗月㡬華夷雨貌風顔茂晚姿自是雪霜心共老¶
筆頭聊復戯孫枝¶
霜清木落見沙洲洲上人家半在舟射㕍歸來魚滿笱¶
甕中先見問扶頭¶
<pb:KR4d0110_WYG_062-4b>¶
　　　出院有期¶
親舊相逢似隔時從今無復念歸期莫同更寫留連恨¶
只擬添成百首詩¶
　　　再和觀畫三首¶
掃除不盡自無痕底事狂縁尚有根㡬日(缺/)　圖畫裏¶
祇縁歸思在江村¶
何時船上載鴟夷海道聊尋一問姿不為丹青生着相¶
從來巻曲是吾枝¶
<pb:KR4d0110_WYG_062-5a>¶
欲問船師覔寶洲須將大瓠作腰舟掀天白浪蛟龍吼¶
纔得隨流一㸃頭¶
　　　路西田舍示虞孫小詩二十四首¶
霅上歸來過了春枝頭杏子可嘗新旋追老酒醫佳况¶
更謝提壺解勸人¶
一春霖雨不曽休雪雹驚人四月頭初製單衣方待着¶
却添爐火換重裘¶
夢囘簷滴不聞聲殘月披窻分外明投老逢春能㡬許¶
<pb:KR4d0110_WYG_062-5b>¶
不堪催去與誰爭¶
扶老相邀到隴頭麥苗如洗未全抽願天不雨只一月¶
聊慰艱辛望半収¶
栽桑挿栁展溝塍共趁清明力倍増分得這般窮伎倆¶
却應苦行過于僧¶
修車浸種一畨忙肚熱鄰家見早秧飽飰未驚心已飽¶
方知坐計要商量¶
一生着得㡬䩫屐一飽消得㡬多糧怕雨望晴心不歇¶
<pb:KR4d0110_WYG_062-6a>¶
白頭搔盡眼望羊¶
須知官職為他人老去何妨可問津賓客歡娯童僕飽¶
到頭活計定誰親¶
從來人說水晶宫投老方能到眼中未必吾生便休去¶
溪山隠去再相同¶
鵝兒成隊草成茵來徃馴鵶喜趁人却恐城中無此况¶
莫辭辛苦且逡巡¶
亹亹柔條動懿筐森森初穂弄微黄引雛飛去蒙朝雨¶
<pb:KR4d0110_WYG_062-6b>¶
帶犢歸來卧夕陽¶
東囤掃場方蹔歇插秧車水又相催衰年樂得身强健¶
常願南山到眼來¶
蘆已藏人水鳥喧草堪留坐午風寒從來偏得田家趣¶
折莫催歸興已闌¶
雨後西風日日顛重裘猶自覺輕單春寒秋熱江南候¶
四月如何尚有寒¶
轉午風休陡覺來綿衣脫盡旋開軒乍寒乍熱難調御¶
<pb:KR4d0110_WYG_062-7a>¶
厚薄隨時體自安¶
見事遲來五十年何須投老念艱難暖衣飽食無過此¶
誰是鮎魚上竹竿¶
飯舂羅擔鴈行來任是囷㕓亦易推一嵗艱難方有味¶
較量猶勝上燕臺¶
朝衣行市頭顱落六印垂腰手足分旋煮河豚加鮆膾¶
爭如閒處醉醺醺¶
荷錢貼水蠶如蟻稻似針芒椹未丹牛角叩殘歌轉急¶
<pb:KR4d0110_WYG_062-7b>¶
請看平地有波瀾¶
百事無能一老夫十年江上把犂鋤西莊南畝時來徃¶
常得青山在坐隅¶
青山於我豈無因到處擡頭便見親時更一班逢好句¶
𤣥暉端恐是前身¶
坐嘯宣城迹已賖青山今日屬寒家多情賓客門如市¶
不獨風流解染花¶
數畝田荒積漸耕常憂壩損害垂成傳聞趙魏推盟主¶
<pb:KR4d0110_WYG_062-8a>¶
便覺如雲照眼明¶
水已平隄栁已線洞房猶記鎖嬋娟彩雲易散春常在¶
啼鳥留人尚可憐¶
　　余既觸罪罟遂與時忌求所以寄其餘生者無如¶
　　躬耕為可樂適有田數頃分兩處或舟或車徃來¶
　　其間随時抑揚以寓其所樂而地薄農拙種種輙¶
　　身履之然天時一不相契則其力至于數倍雖終¶
　　歸於有數要是營求完補㡬頃刻不得暇旁視若不¶
<pb:KR4d0110_WYG_062-8b>¶
　　余堪而我之樂常在也比自湖州歸邂逅所值者¶
　　如此因以其勞苦之餘發為呻吟隨得隨緝得二¶
　　十四篇與田夫踏歌無異要乃借以自舒則其流¶
　　皆爾也虞孫逺来相顧以此軸見邀作草字字非¶
　　所工又無以充之遂寫以塞責庶㡬余所樂者從¶
　　而可見異時相㩦於其間當知無一字虚設政和¶
　　五年五月十七日¶
　　　蒙寵恵朋樽深佩眷意聊奉一噱¶
<pb:KR4d0110_WYG_062-9a>¶
萬國衣冠拱醉容鈞天夢㫁失雲龍多情尚寄當時約¶
宛似闍黎飰後鐘¶
　　　伯成已歸尚阻雨㑹聚聊申短唱容易一笑¶
髯友新從塞上囘中元樽阻未能開更堪庭竹添幽思¶
只欠清風玉雨來¶
　　　試筆柬趙德麟二絶¶
河朔初辭㸑析骸都城還許謝煩埃日長窮巷春歸後¶
萬緑隂隂鎖吹臺¶
<pb:KR4d0110_WYG_062-9b>¶
窻間多病委枯骸陌上初収雨後埃公子風流過京兆¶
正堪眉嫵傍粧臺¶
　¶
　¶
　¶
　¶
　¶
　姑溪居士後集巻十二¶
