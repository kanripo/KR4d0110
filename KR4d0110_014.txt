# -*- mode: mandoku-view; -*-
#+TITLE: 姑溪居士前集
#+DATE: 2015-08-24 23:54:49.293006
#+PROPERTY: ID KR4d0110
#+PROPERTY: BASEEDITION WYG    
#+PROPERTY: JUAN 前集卷十四
<pb:KR4d0110_WYG_014-1a>¶
欽定四庫全書¶
　姑溪居士前集巻十四¶
　　　　　　　　　　　宋　李之儀　撰¶
　　啟¶
　　　權知開封府開封縣回章丞¶
士論推稱久欽雅望官塗南北未覿清標方嗟㑹遇之¶
難據有叅承之便傾依所激瞻詠彌深恭惟知丞宣徳¶
地胄髙華天姿爽抜温温之徳裕然而有容犖犖之才¶
<pb:KR4d0110_WYG_014-1b>¶
卓爾而無敵早登膴仕亟著能聲豈惟契合於當塗竚¶
見翺翔於要路暫丞一邑聊畜逺圖某幸此同僚將獲¶
連事恊心戮力期共濟於公家妙語髙談當欵陪於暇¶
日¶
　　　回謝涇州教授¶
誦風雨之詩恨未識面辱瓊瑶之贈曠若披雲諒惟公¶
餘黙有神相伏惟教授宣義性天清昶門地髙華學深¶
游夏之淵源文掞卿雲之黼黻早揚令聞自陟巍科謂¶
<pb:KR4d0110_WYG_014-2a>¶
當金馬之遊尚屈絳紗之擁佇膺紫詔即步丹墀愧賀¶
幅之未修辱飛緘之先及永言感佩曷竟敷陳¶
　　　任河中府萬全縣令轉宣徳郎謝漕使¶
竊以仕版官聨蔑有絲毫之補勲司考績誤收嵗月之¶
勞法雖循常恩實忝冒此葢伏遇運使郎中兼容有徳¶
延譽及人肆如衰朽之㣲亦辱吹噓之重致䝉帝渥濫¶
被宦蹤某祇奉簡書莫遂登門之謝仰瞻棨㦸但増引¶
領之誠¶
<pb:KR4d0110_WYG_014-2b>¶
　　　主管定州安撫司機宜文字回謝諸縣知縣¶
英聲夙著未諧披霧之瞻謙柄自持遽辱朶雲之賜退¶
循孱𤨏苐切驚慚伏惟知縣宣義間氣受天清標映物¶
氷鑑洞知其宿弊錬剛淬發於新硎月轉花隂不聞一¶
犬之吠風揺麥浪即看雙雉之馴行奉璽書入趨丹禁¶
某衣冠冷裔蓬梗餘生慚無霹靂之才猥贊芙蓉之幕¶
仁鄰可伏願分霄燭之光徳宇非遥更丐靈河之潤¶
　　　回賀越州黄通判¶
<pb:KR4d0110_WYG_014-3a>¶
伏審顯膺帝詔榮貳侯邦公論攸歸輿情胥悦伏惟通¶
判學士才兼文武學洞古今睿眷益隆宸衷簡在未遂¶
攀龍之志少施展驥之才雖遇盤根豈勞游刄致海沂¶
之大治深賴王祥與峴首以並傳當嗤鄒湛某向風惟¶
舊幕義實深未遑柔訥之修先辱華緘之貺¶
　　　謝人啟事并寄詩¶
湖海地偏雲泥路絶已分廢人之淪落難忘聖日之光¶
華間遇便風獲承近問惟方今取舍之惟義知吾君親¶
<pb:KR4d0110_WYG_014-3b>¶
信之得人矯矯天馬之軼羣堂堂寳鼎之瑞世獨先流¶
輩允属髙明恭惟某官以自天降之材值不世出之主¶
精神㑹聚無非道徳之㡬微朝夕討論博盡典謨之淵¶
懿展衍緒餘之暇低回吟咏之娛篇篇可奴僕以命騷¶
句句真瑚璉之為器始終於學詞林由是而愈光逺近¶
趨風善類倚之而増重載惟晩偶叨此親逢居常想像¶
以馳情幾歎滯留而莫覿敢圖委睠遽辱賜書何啻賢¶
十部之夸不覺在萬人之上伯樂既頋幾成冀北之空¶
<pb:KR4d0110_WYG_014-4a>¶
毛遂何堪頓感囊中之効門庭瓊阻嵗月易遥尚稽叅¶
際之榮倍劇傾依之愫江干猶熱都下已凉益衞寢興¶
永扶昌盛¶
　　　賀薛左轄移鎮洛陽¶
伏審光奉命書寵司留鑰便道將承於宻對疏恩還序¶
於近班夷夏所期天人胥慶恭惟某官以自得之學值¶
有為之時即之也温無一瑖之可指屹然不轉經百法¶
以彌精故能進退之間尤見表儀之正暫均勞於巨屏¶
<pb:KR4d0110_WYG_014-4b>¶
已報政於再基蟲魚草木靡不識其至誠教令條章皆¶
可師為永法方歌亷而有託欲借冦而未遑雖衮衣赤¶
舄久已佇於公歸而白叟黄童想難勝於綈戀某本為¶
棄物適寄吳鄉追路莫從遡風増喜行見制麻之降續¶
申賀牘之勤殘暑未除(闕/)　是祝¶
　　　賀王憲解元¶
平世往還不遇數時懐詠常有餘思樂馳騖者世之本¶
情安退常者人之難事葢有諸中者固無所縈懐務在¶
<pb:KR4d0110_WYG_014-5a>¶
外者或未免役物是故舉朝之心以在家必聞為可賢¶
所以科場之設乃因時制宜而不廢果諧遴選首得吉¶
人恭惟某人言行相章氣質甚茂非知之而亦允其蹈¶
是逹也而不茍於聞牓名既傅士論胥樂皆謂積年之¶
考察寧免有妨遂收一日之優長未為過舉式符賢路¶
之兼取不碍學制之審求然此時遇窘於他從但聞報¶
喜至於不寐欲圖慶屬以戒行庶達不腆之陳獲托承¶
言之際用輙蹭蹬尤劇傾馳不虞艤楫之初遽辱長牋¶
<pb:KR4d0110_WYG_014-5b>¶
之貺雍容盛服若投先進之絶倫璀璨髙文彌愧過情¶
而非據讀之而飽足人意服之而増重心期由余入秦¶
驚府庫之未(闕/)宣子適魯知典禮之具存僅逃舞馬之成¶
妖劣似飛蝇之識赦雖已嚴於報謝尚有負於修裁¶
低徊抱麥鞠魚之嗟荏苒幾風馬牛之逸文獻不類悚¶
赧何堪於是勉焉其已晩矣實來虚往固難瓊玖之酬¶
誠確望專行聴雲龍之㑹願附霜鐘之應别馳(闕/)燕之¶
私¶
<pb:KR4d0110_WYG_014-6a>¶
　　　謝韋深道賀復官¶
伏念(某/)間闗晩節流落倦途加之憂患相仍所以志氣¶
頓盡雖然竹栢之操不以時遷其如嵗月之遥何以自¶
處尚賴二三君子方懐九萬鵬程毎容接翼以扶揺惟¶
恐素志之摧折笑談委曲簡牘週旋遂忘失路之嗟豈¶
復異鄉之感烟雲朝暮坐視去來魚鳥林泉分甘終始¶
凡得此處莫非見貽不圖例奉於詔音驟使復還於仕¶
籍衣冠顛倒無復儀形賔客過從恍疑夢寐載循忝冒¶
<pb:KR4d0110_WYG_014-6b>¶
敢昧依歸此葢伏遇深道居士資粹中和學非俯仰好¶
義若飢之欲食設心如水之在盤固其自得之長致此¶
愛忘之過首頒慶問偹寫至情字字有經真可謂之辭¶
達句句不茍尤佩服於風期適作應於羣來故稍稽于¶
修報庶幾全度未遽嚴誅春物正繁徳門宻跂更希調¶
御下副傾馳¶
　　　謝陶師中貢士¶
天下之患常係乎不得其人聖王之心所貴乎無為而¶
<pb:KR4d0110_WYG_014-7a>¶
治雖名分之必正或事理之相違詰所以馴至此途葢¶
在夫未嘗留意先皇帝肇新科舉之制今天子嗣成教¶
育之方謹其月書季考之文叅以里評巷議之實討論¶
如是以明偹俊造自然而次升靡一介之濫居果多才¶
之彚進況乎首貢豈是常珍乃所謂鳴則驚人似非徒¶
學以干禄伏惟某人身雖家食心則天遊白黒中分故¶
談者之辨卓爾而黙識英華外發葢君子之道闇然而¶
日章陋彈鋏之興嗟不輟耕而取用彼勤謹積成其効¶
<pb:KR4d0110_WYG_014-7b>¶
我纔出便占其先糊名既開士論胥慶鄉先生則云見¶
面有數郡太守亦曰聞風甚髙不辱其勸駕之恭將表¶
乎絶類之舉寧拘中下徑躐優長佇騰大對之雄深切¶
當世之務黄香來從江夏終號無雙杜牧賦就阿房豈¶
止第五某早蒙垂頋繼幸通名適期欵曲以相從孰謂¶
倉卒而引去修途兹戒大軸遽臨感佩不遺之誠但深¶
非據之愧寒暄未定保衛善持欽遲光輝别圖裁叙¶
　　　賀人轉官¶
<pb:KR4d0110_WYG_014-8a>¶
切審顯被命書寵遷連帥伏惟慶慰竊以賞罰人主之¶
綱紀用舍要在乎適中是非國論之權衡輕重務歸於¶
至當故居上者操之以御其衆在下者體之以見其長¶
實萬類之低昂係一時之休戚今天子别邪辨正有如¶
皎日之當中諸近侍效徳協忠何異大川之方至既抑¶
揚之無愧頋授受以寧慙恭惟某官色正而芒寒業茂¶
而器博總五材而並用駕六藝以相先片言之傳得之¶
者率皆心服毎事之舉聞之者莫不景從是宜朝夕以¶
<pb:KR4d0110_WYG_014-8b>¶
輔聖明詎應頃刻而逺左右天下望之如日岳衆流赴¶
之猶江湖佇觀麻制之行超進齋壇之拜(某/)宰身窮壤¶
託芘後塵雖未識荆州之賢然不廢子虚之誦衰頺末¶
路瞻望何時適逢隆盛之期獨欝贊揚之願尚應餘日¶
獲遂趨風欣忭所深仰馳滋甚¶
　　　謝金陵舉人¶
頃從眉山兄弟之遊獲承禮部文章之美竊謂龍蟠虎¶
踞之地信多金聲玉振之英萍泛異時悵餘塵之已隔¶
<pb:KR4d0110_WYG_014-9a>¶
風流别駕驚晩秀之方榮典刑如存嘆慕何已亟欲乘¶
閒而㑹面又慮以闇而投人展轉此時相詠増愾殆四¶
百數之較藝始一二人之中程凛乎誰敢自期巍然果¶
在髙選遂將趨賀客之後冀能紓積日之懐有田一㕓¶
適居收成之際聞風數舍遽興留滯之嗟不虞還家解¶
鞍之初輒當盛服長牋之禮造語警拔蔚有緒風寓言¶
週旋遇委無似惟素期之已晩幸來日之可圖伏惟某¶
人先輩不愧名家善緝新學絶黏頸綴尾之陋有矢口¶
<pb:KR4d0110_WYG_014-9b>¶
載筆之成鄉校久居諸生固已歛&KR0008;禮闈既闢齊聲皆¶
謂得人上不負朝廷養育之深下足慰有司考定之審¶
竚觀軒陛鼎傳賜第之優越在里閭獨能側耳以候¶
　¶
　¶
　¶
　¶
　姑溪居士前集巻十四¶
