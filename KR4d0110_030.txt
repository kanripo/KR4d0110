# -*- mode: mandoku-view; -*-
#+TITLE: 姑溪居士前集
#+DATE: 2015-08-24 23:54:49.560345
#+PROPERTY: ID KR4d0110
#+PROPERTY: BASEEDITION WYG    
#+PROPERTY: JUAN 前集卷三十
<pb:KR4d0110_WYG_030-1a>¶
欽定四庫全書¶
　姑溪居士前集巻三十¶
　　　　　　　　　　　宋　李之儀　撰¶
　　手簡十三¶
　　　與吳思道¶
改月伏惟起居佳勝久欲相欵到此遂獲自慰而累辱¶
見頋評詩論文偹盡相予之意既深開警又加知超然¶
特立不媿所聞為欽幸也方圖造謝遽被書問感佩無¶
<pb:KR4d0110_WYG_030-1b>¶
已乍逺更新善自保䕶¶
　　　又¶
佳詞尤長風味恨未得酬對也異時遇相知者時一出¶
碌碌輩妄自低昂適足取輕為累其諸皆望如此既荷¶
見察不罪潜昜¶
　　　又¶
相别逺見改歲倦㳺落莫求深夜論詩清話展轉一時¶
之勝了不可得但常頌秀句以聳動吳越我輩中人爾¶
<pb:KR4d0110_WYG_030-2a>¶
還家方數日多事未暇徧作書所以具問稍緩日来起¶
居復何似未獲尋舊夢以寄雅况區區徒知美才不即¶
相㑹為可嘆爾¶
　　　又¶
别後多在道路故書問無從可致還家見儲子椿則聞¶
動止亦審書問常往来每荷存記便欲申叙兩經除席¶
哀苦無况加之在處疲曳稍休方覺如在醉夢間因而¶
不逮想見亮也比来詩句必愈工嘗作小詞否不妨傳¶
<pb:KR4d0110_WYG_030-2b>¶
寄使頺隋得以擊節振起也故都春物漸侈登覽之勝¶
不與他處等定應不乏追隨吟嘯之適陋邦老病無異¶
凍蠅身世所值乃爾故人當為我一歎也¶
　　　又¶
近耑遣人奉書常凂左右還家忽忽昜久然雨雪寒甚¶
意况不佳甚思前日㑹聚從容之適也于是遽枉書示¶
佩服盛義甚厚然不知前書何處留滯猶未達又恐今¶
日所貺倘不及爾乍晴可喜伏審侍奉起居萬福欲見¶
<pb:KR4d0110_WYG_030-3a>¶
未可得音郵時有一接語之慰可無憚勞否浸暖千萬¶
加愛¶
　　　又¶
相别將半年一向道路然勝處必奉思也到家則為亾¶
者作少佛事隨分牽迫數日前方因使奉書近来職事¶
必多休暇新詩佳闋想已盈篋時幸流布使我得拭目¶
為榮何慰如之逼節多故作書殊草略不盡鄙意當俟¶
後信¶
<pb:KR4d0110_WYG_030-3b>¶
　　　又¶
春間寓書爾後瘡瘍寒疾意外百色見窘幾與兹世冺¶
然况過從書問交馳之際哉然好音未嘗去耳懷思拳¶
拳略不間斷似非形迹所能踈宻也忽披手示媿畏不¶
已伏審大暑侍奉佳勝感浣滋甚區區去此之念已久¶
荏苒至此寔自困耳今已有涯因幸便道少逢㑹晤之¶
慰尤非細事百冗殊不逮念¶
　　　又¶
<pb:KR4d0110_WYG_030-4a>¶
别来昏塞無一㸃佳况毎逢来者道琢句愈工作字不¶
輟追襲某又朝夕往還談笑恨不得從容其間以奉勝¶
致但深慨歎纔解舟便獲展奉諸懇不復詳盡¶
　　　又¶
近托楊元發奉書當徹左右相别忽復近一年雖有瞻¶
見之期蹭蹬輙未契向風可量傾跂秋髙暑退日来起¶
居何似更十許日可以向懇尚幸披寫¶
　　　又¶
<pb:KR4d0110_WYG_030-4b>¶
鄙陋于作詩尤非所工推借過重率爾冒凟不謂厚意¶
遽勒之石苶焉非據反深奉玷之愧曲䝉摹印為寄加¶
之背軸精詣愈増愧惕比来夜凉燈火可親南禪軟語¶
展轉恍如到眼艤舟得地庶幾復有此幸也冗甚未暇¶
周悉瞻跂瞻跂¶
　　　又¶
日者先䝉枉問告以圖舟之䇿尤佩相予之厚輒如所¶
命遂有可行之期感刻盖非急欲見我豈如是尤媿盛¶
<pb:KR4d0110_WYG_030-5a>¶
眷為不昜當也並俟面謝¶
　　　又¶
竊觀筆力愈勁麗欽歎不已新詩佳闋想朝夕于是咨¶
請有期豫劇欽仰¶
　　　又¶
累承寵頋牽迫未果叩謝亦未能相從周旋邑邑常以¶
為懷也乍冷清晨伏惟起居佳勝辱手示感愧容再叩¶
之續奉聞而事極毫末但人各有所見也徐弟尤荷展¶
<pb:KR4d0110_WYG_030-5b>¶
轉¶
　　　與吳禹功主簿¶
伏䝉寵寄詩編讀之忽忽疑是貞元元和間人而抑揚¶
頓挫老眼為豁而不知首之屢肯也固非知音者乃辱¶
假借如此感刻豈昜披寫而珍藏為貴當與吳家共圖¶
不朽獲承下風已復累年早時周寓尺寸地自可朝夕¶
周旋而滯留今日遂有不及之嘆况瞻望數千百年後¶
論世而尚友哉收之桑榆仰賴俛應適營葺暑居叢冗¶
<pb:KR4d0110_WYG_030-6a>¶
别當修染次瞻企瞻企¶
　　　又¶
相得殆累年矣而漠然姑得于往来寒温間雖物色以¶
謂必有過人者而披寫投懷曽未得其一二也末路何¶
堪獲定于交游之後以其潦倒不振知自愛仰而已又¶
不知髙明所以見寓者何如哉方相接時固平平不甚¶
欵宻别後繾綣幾不相捨未知古人真能如是否其見¶
于傳記簡册中則滋有愧於不逮也氷雪不渝更期晚¶
<pb:KR4d0110_WYG_030-6b>¶
節¶
　　　又¶
累日幸相接竟不得少奉眷勤早来就别復不得一見¶
罔然無以為况向晚履况何似後當去此庶幾再来得¶
以展叙¶
　　　又¶
采石之遇已成陳迹足為嘉話遂欲因之不輟交馳投¶
老何堪尚乗習氣之餘獲承超軼不謂初書已復齟齬¶
<pb:KR4d0110_WYG_030-7a>¶
方且偵伺為問以就紬繹来問燦然何異金箆之刮膜¶
也已而趙君歸具能道動静亦聞逺涉衝冒嘗移疾少¶
日春物浸侈想見支頥吟諷日與融和為低昂拭目他¶
時竊深企向¶
　　　又¶
流落累年邂逅官所寓然一畨搶攘逺促異地竟不能¶
從容旦暮念之殊不知其味也論世尚友古人常想像¶
于數千百年之後所以見其傾慕金陵殆不容應接¶
<pb:KR4d0110_WYG_030-7b>¶
日思復尋野舍之樂特未暇輟身以往咫尺勝晤方且¶
圖之初暄更希善愛¶
　　　又¶
過歲更圖復去因入城一瞻見汩沒眼前殆不容撥置¶
感歎不已日来職事優簡新政定須情通祿仕固不期¶
此要亦常情低昂不得不爾也金陵略無可喜處窮目¶
力只了得人事俟少遣免即在治下庶幾得以展叙也¶
一事勢不得已輙具公文仍屬趙彦强面致¶
<pb:KR4d0110_WYG_030-8a>¶
　　　又¶
近别伏惟起居佳勝三日太平居三得展奉固足以為¶
感而一日病不能興一日登門不得見二者皆從容而¶
勢輙見奪極不滿意别来瞻跂尤不知所遣免日来大¶
暑履况何似咫尺未即㑹晤千萬加愛¶
　　　又¶
比介還便作書適在紛擾中叙意踈略頗䝉俛察已否¶
忽忽遂涉暑候早圖登門今則難于道路定應未遷召¶
<pb:KR4d0110_WYG_030-8b>¶
間能復見待乎欽跂欽跂專介枉教如對燕語恭審日¶
来侍奉起居佳勝佩服延挹彌激向慕其感不待言者¶
才髙位下前人所難孰謂枳棘終能安鸞鳳之棲耶瞻¶
望軒展可量依向¶
　　　又¶
近䝉專委迫行輟忙為對深恃惇愛亦審被差考試今¶
必已歸方春仍在下車之始政事一新人情孚洽體况¶
當復何如相見無所不宜坐贋多祉也才髙器博信所¶
<pb:KR4d0110_WYG_030-9a>¶
謂割鷄焉用牛刀隨遇低回少時即有遷召胡君遽歸¶
不欲無書其詳俟後記¶
　　　又¶
數月来家私窘蹙哭泣未間而疾病隨之治死營生窮¶
于一力其勞弊搶攘殆不堪命非筆下所可形容惟見¶
者知焉頃辱慰問以故未即為訴想在深亮比来應物¶
養源發其緒餘已見於驚世絶俗之文而捐其土苴使¶
老安少懷凡託治下者靡不得其所欽慕有自来于是¶
<pb:KR4d0110_WYG_030-9b>¶
尤劇傾遡少日或得躬叙繾綣向風不勝繫吝¶
　　　又¶
不通門又復月餘時有人来頗能道比日動止殊慰馳¶
仰且審兼領理曹而推鞫甚多想勞區處有才為累平¶
昔所嘆也有以裕如也秋熱日来體况佳適不晚或得¶
㑹聚其諸非面不悉¶
　　　又¶
新釀爊鵝皆村居所未嘗識忝冒珍貺固不皇而貪得¶
<pb:KR4d0110_WYG_030-10a>¶
忘愧輒已祗捧獨未果一覬滿飲大嚼揮毫疾于驟雨¶
不勝繫詠之至¶
　¶
　¶
　¶
　¶
　¶
　¶
<pb:KR4d0110_WYG_030-10b>¶
　¶
　¶
　¶
　¶
　¶
　¶
　¶
　姑溪居士前集巻三十¶
