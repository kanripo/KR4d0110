# -*- mode: mandoku-view; -*-
#+TITLE: 姑溪居士前集
#+DATE: 2015-08-24 23:54:49.735838
#+PROPERTY: ID KR4d0110
#+PROPERTY: BASEEDITION WYG    
#+PROPERTY: JUAN 前集卷四十
<pb:KR4d0110_WYG_040-1a>¶
欽定四庫全書¶
　姑溪居士前集巻四十¶
　　　　　　　　　　　宋　李之儀　撰¶
　　題跋¶
　　　跋采石三亭詩(詩見第一巻/)¶
王徳循余見其初勝冠時如王良造父秼驥子而問途¶
氣已無萬里矣異時夭矯盤薄遂欲從八龍游于瑶池¶
之上信余所初見為不謬也瑞竹後堂當暑如在氷壺¶
<pb:KR4d0110_WYG_040-1b>¶
間四五可人實相周旋而循携茶見飲因出此紙邀余¶
作此字方采石僧作三亭求名與詩乃用以報之或者¶
謂我詩之遂題破此寺矣故返其狂率而扶持之未知¶
果可以扶持否耶要之三亭既新陬迹炳然亦未易能¶
破也所謂四五可人者釋景祥惠日丁希韓釋之舉姑¶
溪居士書¶
　　　跋吳師道詩¶
東坡常謂余曰凡造語貴成就成就則方能自名一家¶
<pb:KR4d0110_WYG_040-2a>¶
如蠶作繭不留罅隙矣子華韓致光所以獨髙于唐末¶
也吳君詩咄咄殊逼近時人未易接武余雖未識其面¶
呻吟所傳感嘆不已聊摘其警䇿以實來索姑溪李之¶
儀¶
　　　又¶
文章要當先凌歴而後收歛正如坐而後立立而後走¶
也豈遂以得坐立間者便期于行走自下圖髙固余所¶
病而嘉甫乃以是置定論于予不其虚哉師道近詩度¶
<pb:KR4d0110_WYG_040-2b>¶
越唐人多矣豈融渥所能彷彿其妙處畧無斧鑿痕而¶
字字皆有來歴論詩如舒王方可到劇摯之地編四家¶
詩從而命優劣兹可見也政和五年二月十四日之儀¶
書(張大亨/字嘉甫)¶
　　　跋吳師道小詞¶
長短句于遣詞中最為難工自有一種風格稍不如格¶
便覺齟齬唐人但以詩句而下用和聲抑揚以就之若¶
今之歌陽關是也至唐末遂因其詩之長短句而以意¶
<pb:KR4d0110_WYG_040-3a>¶
填之始一變以成音律大抵以花間集中所載為宗然¶
多小闋至栁耆卿始鋪叙展衍備足無餘形容盛明千¶
載如逢當日較之花間所集韻終不勝由是知其為難¶
能也張子野獨矯拂而振起之雖刻意追逐要是才不¶
足而情有餘良可佳者晏元憲歐陽文忠宋景文則以¶
其餘力遊戯而風流閒雅超出意表又非其類也嚼味¶
研究字字皆有據而其妙見于卒章語盡而意不盡意¶
盡而情不盡豈平平可得彷彿哉師道殫思精詣專以¶
<pb:KR4d0110_WYG_040-3b>¶
花間所集為準其自得處未易咫尺可論茍輔之以晏¶
歐陽宋而取舍于張栁其進也將不可得而禦矣¶
　　　跋石曼卿二踈墓詩¶
曼卿踈蕩不羈劇飲尚氣莭視天下無有難事不為小¶
亷曲謹以投瓦合非獨不為如已一有相值藐然不少¶
降意若此等輩終身不敢輒窺藩籬也方時天下無事¶
嘗感慨論列引物連類一切取力古人君相心竒之而¶
適以多事為戒故不果用雖在祕書不屑夜遊浮沉里¶
<pb:KR4d0110_WYG_040-4a>¶
巷間見者如遇于雲烟中與所善飲酒其爵至無算竟¶
席不交一語引去至今指其地為神仙所降方大醉間¶
入省門卧大慶殿廡下衛士前呵問已而知為曼卿也¶
率辟易以手加額上嗟咨而去年纔五十餘竟死于小¶
官大鵬斥鷃九萬里而圖南與夫自决于搶榆枋者固¶
不可同日語横海之鱣睍睍于蹄涔盃杓之間欲求合¶
一轍蓋難矣安得不叢驚聚駭或譏且罵耶要亦如吾¶
所素而無愧焉可也文詞翰墨乃其餘事既不得用聊¶
<pb:KR4d0110_WYG_040-4b>¶
復戔戔所好姑玩勝日而流傳相夸覽之亦足以彷彿¶
其平生爾崇寧三年八月初一日¶
　　　跋曼卿帖¶
寳元康定間上方勵精政事招徠天下賢俊故得人之¶
盛超軼前古其遺風餘烈使後之人一歴耳一到眼莫¶
不頺然追誦聳然興起恨不得亟與之俱而隨上下也¶
曼卿用雖不盡其才然文詞筆墨炤映流輩人有得之¶
者不異南金大貝什襲珍藏以為子孫不朽之傳況其¶
<pb:KR4d0110_WYG_040-5a>¶
先世遊從之舊迹同而情相好者哉宜其尺牘交馳委¶
曲展轉由是以見其傾盡而一時傳玩不獨其風流趣¶
尚可以互相表發且以知當時文物之勝信非前世所¶
能先後也¶
　　　跋黄正叔帖¶
胡昭索靖韋誕俱學書于張伯英羊欣謂昭得其骨靖¶
得其肉誕得其筋蓋以肥瘠為定則肉不勝骨骨不勝¶
筋明矣鍾繇問蔡邕筆法于誕而誕不與以至搥胷嘔¶
<pb:KR4d0110_WYG_040-5b>¶
血魏太祖以五靈丹救之得活誕死使人發其墓方得¶
之是知用筆之法正所謂如錐畫沙如印印泥乃為極¶
至余歴覽近日號能書者獨于正叔得之不惟得用筆¶
之妙其位置典刑于誕幾何而不相先後耶魯直輒以¶
聖美之評少之以余所見魯直乃自謂爾惜乎正叔今¶
已失明則此書不復可得亦如伯時右手之廢而畫冊¶
自絶也崇寧三年八月十日之儀題¶
　　　又¶
<pb:KR4d0110_WYG_040-6a>¶
正叔髙標清致雖在烈日塵埃中見其字想見其人清¶
風颯然不召自至然其少所許可介潔不撓獨于魯直¶
委曲傾盡每見一語必手録因而其字所流傳者多魯¶
直語正叔既病目廢而魯直死矣讀之慘然流涕¶
　　　跋小重山詞¶
右六詩託長短句寄小重山是譜不傳乆矣張先子野¶
始從梨園樂工花日新度之然卒無其詞異時秦觀少¶
游謂其詩有琹中韻將謂予冩其欲言者竟亦不逮崇¶
<pb:KR4d0110_WYG_040-6b>¶
寧四年冬予遇故人賀鑄方回遂傳兩闋宛轉紬繹能¶
到人所不到處從而和者凡五六萹後得游酢定甫一¶
萹并予所繼者次苐之㑹沈瑞卿彦國六人于瑞竹方¶
丈彦國出此紙因以識之諸上善人隨喜作觀定似天¶
津橋上看弄猢猻不知忠國師見之如何下語¶
　　　再跋小重山後¶
予與方回相别五六年邂逅江上未及見首折簡問勞¶
甚勤懇其末云比多長短句安得與君抑揚于尊爼間¶
<pb:KR4d0110_WYG_040-7a>¶
以尋平日美況未幾遽以相及每為之呻吟紬繹未必¶
中律要將披冩倦滯如與之周旋時有彷彿其妙處輒¶
次第之庶幾知所警䇿也¶
　　　題賀方回詞¶
右賀方回詞吳女宛轉有餘韻方回過而悅之遂將委¶
質焉其投懐固在所先也自方回南北垢面蓬首不復¶
與世故接卒嵗注望雖傳記抑揚一意不遷者不是過¶
也方回每為吾語必悵然恨不即致之一日暮夜叩門¶
<pb:KR4d0110_WYG_040-7b>¶
墜簡始輒異其來非時果以是見訃繼出二闋已嘗報¶
之曰已儲一升許淚以俟佳作于是呻吟不絶淚幾為¶
之墮睫尤物不奈乆不獨今日所嘆予豈木石哉其與¶
我同者試一度之¶
　　　跋凌歊引後¶
凌歊臺表見江左異時詞人墨客形容藻繪多發于詩¶
句而樂府之傳則未聞焉一日㑹稽賀方回登而賦之¶
借金人捧露盤以寄其聲于是昔之形容藻繪者奄奄¶
<pb:KR4d0110_WYG_040-8a>¶
如九泉下人矣至其必待到而後知者皆因語以㑹其¶
境縁聲以同其感亦非深造而自得者不足以擊莭方¶
回又以一時所遇固已超然絶詣獨無桓野王輩相與¶
周旋遂于卒章以申其不得自已者則方回之人物未¶
可量也¶
　　　跋魯公帖¶
魯公墨蹟傳于今者惟此表帖予皆得而臨之後每見¶
毎為之展轉凝注間以扣其佳處竟不能彷彿乃知古¶
<pb:KR4d0110_WYG_040-8b>¶
人用意精微非今人所可到也¶
　　　又¶
魯公以正書取重然不見其行亦不知其超然逺韻蓋¶
不如是不足為魯公也¶
　　　跋魯公題記後¶
文詞書畫入人易深然于立身行已了不相干魯公忠¶
義皎如星日獨以字畫幾至䝉昧要之精于藝者不可¶
不謹也¶
<pb:KR4d0110_WYG_040-9a>¶
　　　跋瘞鶴銘¶
趙景修歸自金陵㑹于瑞竹藏院凡七人陳元俞楊元¶
發明叔張徳夫覺夫李端叔覺夫出此書相示世以為¶
右軍書或謂其語不類晉人然卒不能辨也自歐陽文¶
忠公指華陽真逸乃顧況道號遂知為唐人書而後襲¶
前說者必相與排詆殆不復容是正其如知耳而不知¶
目天下之公患吾知為佳字耳何必紛紛于唐晉也¶
　　　跋樂毅論¶
<pb:KR4d0110_WYG_040-9b>¶
髙伸為湖北轉運使道中聞砧聲清逺因得此本于其¶
覆(闕/)而已斷裂矣遂載以歸完理緝綴櫝以木箱所可¶
辨者如此後世之傳布者至于海宇則其碎而不緝者¶
良可惜也¶
　　　跋荆公金剛經書¶
骨多肉少則瘦肉多骨少則肥惟骨肉相稱然後為盡¶
善或謂荆公知骨而不知肉今見此經則知傳者不識¶
荆公書遽以常所見清勁為瘦也¶
<pb:KR4d0110_WYG_040-10a>¶
　　　跋李衛公書¶
予讀紅拂妓傳得衛公之為人蓋此書已落第二也¶
　¶
　¶
　¶
　¶
　¶
　¶
<pb:KR4d0110_WYG_040-10b>¶
　¶
　¶
　¶
　¶
　¶
　¶
　¶
　姑溪居士前集巻四十¶
