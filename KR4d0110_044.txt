# -*- mode: mandoku-view; -*-
#+TITLE: 姑溪居士前集
#+DATE: 2015-08-24 23:54:49.802892
#+PROPERTY: ID KR4d0110
#+PROPERTY: BASEEDITION WYG    
#+PROPERTY: JUAN 前集卷四十四
<pb:KR4d0110_WYG_044-1a>¶
欽定四庫全書¶
　姑溪居士前集巻四十四¶
　　　　　　　　　　　宋　李之儀　撰¶
　　青詞¶
　　　癸巳三月二十七日還醮¶
人無所知有急則禱天能必應惟意是從故禱應常為¶
低昻而天人實相表裏伏念臣男堯光比出瘡&KR2096;輒昧¶
療治勢甚綴旒遂兹叩請報如荅響竟獲痊安因其日¶
<pb:KR4d0110_WYG_044-1b>¶
之受生謹乃心而致謝仰兾髙明顯降衆聖普臨靡間¶
螻蟻之甚微俾享丘山之永固精誠昭格洪造難酬誓¶
以始終長依保佑¶
　　疏文¶
　　　請悟老住隱靜¶
碧霄勝地杯渡道塲乃東南第一叢林真佛祖第三境¶
界宜得毗耶之士重開薝蔔之花啐啄既同機縁斯在¶
悟公長老月涵衆水雨澤羣生爛然天下之名信矣僧¶
<pb:KR4d0110_WYG_044-2a>¶
中之寳諸聖幾回推去髙情惟務退藏雖巨浸明珠自¶
謂韜光之得便然疾風勁草因應有目之難逃法已在¶
兹理容必致何勞飛錫見成行道之區願副傾心同罄¶
後天之祝¶
　　　請䛒老再住天寧¶
諸法各有因縁常情强自起倒況無住真人只于面門¶
上出入而好事君子却于眼界外尋求欲識今日主人¶
便是前時長老䛒公禪師了這個事得無碍才神通妙¶
<pb:KR4d0110_WYG_044-2b>¶
用盡入鉗鎚世諦宗風有同水乳此地從來歸向其勢¶
再須住持方朝廷普極修崇於時節尤為際㑹祝聖人¶
壽既同在處焚修說祖師禪更為重新提掇¶
　　　請祖燈禪師住崇寧¶
祝聖人壽無出上乘說祖師禪須歸作者惟賜額改新¶
未乆而當人適值為難啐啄既已㝠府建立自然相契¶
僉言斯允今譽是宜祖燈禪師負天下名如星中月南¶
北道靡不通達内外學悉能兼該大雄能仁若到今時¶
<pb:KR4d0110_WYG_044-3a>¶
解空多聞俱膺上首可謂青天白日凡眼亦知其清明¶
無論翠竹黄花有時畢資其運用雖長䄂難施于褊小¶
而慈航寔計于達通眷言向徳之誠何異念家之客既¶
兹幸㑹似應宿縁虎步雲驤願赴羣心之拭目雲蒸雨¶
澤佇觀萬物之回春法鼓一聲潮音四徹¶
　　　請祖燈禪師住院¶
大用現前因有投機時節圓融斯事須憑未分鉗鎚況¶
此政通人和已是風移俗易盡出吾君之賜不勝臣子¶
<pb:KR4d0110_WYG_044-3b>¶
之心爰建法幢鼎延徳器庶假一毫之善仰禆萬仭之¶
崇日月增輝龍天共證祖燈禪師四馳今譽三座道塲¶
疑與歴陽之人同受靈山之記𤓰爛蒂落縁熟可知蜜¶
就花存因成敢昧輒效觀音之勸請遂見彌勒之下生¶
願震雷音十方普應¶
　　　請祖燈禪師住天乘¶
一性融和本無係着諸縁邂逅遂有去來方截斷當塗¶
要津又復作歴陽上首叢林雖云小大盛衰實係抑揚¶
<pb:KR4d0110_WYG_044-4a>¶
聚散有時蓋非細事而勸請之主仍是作家幸垂難思¶
議心重據寳華王座祖燈禪師如日正午似地擎山初¶
不計其光明遽自成之孤峻聲名常在掩覆固難啐啄¶
已分飛勝斯契天髙地厚既同祝于萬年川納海容願¶
均慈于一子¶
　　　廣慈青山建庵¶
横挑拄杖幾年遍歴諸方髙掛淨瓶今日却尋住處既¶
認得本來面目又不妨建立門庭珍重青山齒揺髪白¶
<pb:KR4d0110_WYG_044-4b>¶
蕭疎生計囊乏鉢空維摩丈室未建修趙州繩牀無處¶
頓¶
　　　又¶
道人活計志在林泉禪客生涯心棲雲水(闕/)　　　雖¶
無丹雘之勤草以為菴粗有茅茨之費中扃基址已憑¶
自已増工外境荘嚴須藉傍人着力¶
　　　黄助教藏雲山齋僧¶
諸佛現前有感斯應至誠不昧觸處皆通既因勝踐以¶
<pb:KR4d0110_WYG_044-5a>¶
自期實念長生而致禱輒依福地恭置堂羞庶資饒益¶
之仁同證圓明之果爍迦邏眼既由種種以普臨不退¶
轉心更兾重重而無盡¶
　　　禪岳化修造山門鍾樓佛殿¶
兠率陀天雖一心之可到妙莊嚴品舍衆力以難圖眷¶
兹披榛莽以興崇亦既歴嵗時之綿逺漸成保社尚缺¶
津梁如人之身面目最為大者是役之務殿閣豈宜緩¶
哉唯其費用之極多所以經營之反後轉憑不退轉之¶
<pb:KR4d0110_WYG_044-5b>¶
誠懇慱謀無滯礙之檀那此日世縁暫爾破慳而見助¶
他時佛㑹莫云相識之未曾更俟焚修仰資報應¶
　　　化度牒¶
祝聖人壽莫如度僧現比丘身是亦說法能體一時之¶
想即得三昧之門非昔日曾膺受記則今朝豈易發心¶
輒放巡門之求以答開壇之便跋遮那相果獲助縁兠¶
率陁天定須相見¶
　　　路西政和圩共修青山中元水府行宫¶
<pb:KR4d0110_WYG_044-6a>¶
俗諦自欺異同相党神工不宰正直是師眷盛徳之威¶
明寔吾邦之依正每感必應無隱不周將有事于汙萊¶
復並受于侵冒庶格終始之吉嘗邀輔佑之仁果獲奏¶
成敢忘昭報非醪羞不足以答丕貺非象設不足以顯¶
至靈是用慱謀食利之財就啟來臨之館一則便圩農¶
之祠禱一則表福善于無窮竊圖錫禹之圭兼證吠堯¶
之犬¶
　　　路西圩成修水陸答謝¶
<pb:KR4d0110_WYG_044-6b>¶
大慈大悲則光明四徹無遮無碍則平等一如既能周¶
遍河沙最為利益功徳上自諸佛菩薩下至餓鬼畜生¶
靡間幽㣲普同供養比舉大役時有異心輒歸命于上¶
縁兾恊謀于兹事果䝉明顯遂獲奏功謹揆日以修崇¶
用酬恩于成就衆生差别父子未免于交攻至道坦夷¶
胡越可回其弗類更祈佑獲相與始終¶
　　　為畢悟宗求化為僧¶
昔自在王應物以化普為有情今畢悟宗順俗而行止¶
<pb:KR4d0110_WYG_044-7a>¶
求得度念一佛出則是一時境界必千人縁者乃千處¶
津梁故資一以投誠俟滿千而示相妙髙孤絶已知向¶
上之階梯千臂摩挲曾是本來之面目庶憑願力同結¶
正因¶
　　　天寧寺翻瓦藏殿印千佛求化疏¶
風雨其除人事因為先務齋粥之寄禪林豈可後時況¶
龍宫海藏之所派通而檀那善友之所歸向既敝則安¶
能不作欲作則未免有求輒覬信心同圓妙果或專一¶
<pb:KR4d0110_WYG_044-7b>¶
佛而布施或兼衆力以修崇庶資無盡光明共證當來¶
利益¶
　　　還願水陸齋疏¶
吾佛之于衆生猶親之于愛子凡呻吟之所及必拯救¶
以無違是故作大醫王務欲酬諸願力然轉誦襯施則¶
未免于偏係而歌揚賛唄則僅足以莊嚴惟無遮無碍¶
平等之大齋乃盡善盡美極至之勝事普沾利樂靡間¶
幽微比發誠心仰投覺報兾兹功徳之重遂䝉感應之¶
<pb:KR4d0110_WYG_044-8a>¶
符果致危疑遽諧解釋謹奉阿難之教律備修天監之¶
科儀如接晦明悉依召請既荷降臨之不昧更期保佑¶
以相資永賴慈恩益綿世算¶
　　　南禪推藏疏¶
仰禄而食悼既徃之摶虚求田以歸庶將來之有托比¶
間路西之役適符令下之新經始之初潔誠以禱敢邀¶
佛力之助兾皆農事之成謂一大藏教備載三乘而十¶
轉地宫全收萬善果獲光明之報粗償種植之勞輒謹¶
<pb:KR4d0110_WYG_044-8b>¶
素心奉酬夙願場圃方作尚懐薄厚之疑廩廥所儲更¶
兾圓滿之益餘自今日當保豐年旁及衆莊永無後患¶
　　　采石修殿¶
叢林所居殿宇為之冠冕捨施之利香火乃其津梁一¶
瞻一禮必自是而精䖍萬法萬縁湏乘此而發表比將¶
徹故而增葺不免有求設非篤信于莊嚴豈能見助惟¶
兹地最當衝要凡上士常所經行入口則多素願欲還¶
出江則望好風相送設誠良便舉眼有歸筆頭果遂標¶
<pb:KR4d0110_WYG_044-9a>¶
題世路倍增饒益¶
　　　為人作求三衣疏¶
既見比丘身當受甘露戒沙彌之相尚染於深黄如來¶
之衣須同于壊色雖正法王之子未沾施主之恩願捨¶
諸漏以發心使備三衣而得度今日絲毫之助他年狐¶
貉之居若更一念出塵便向三摩受記¶
　　　修黄山廟疏¶
嶽鎮妥靈隨方顯祐嘉寧表異無地不歆眷黄山之崇¶
<pb:KR4d0110_WYG_044-9b>¶
隆寔江國之依止禱祈雖逺而必至報應如響之答聲¶
有赫威明常在瞻仰廟貌儼存于雄峻棟宇良藉於荘嚴¶
嵗月屢遷風雨乘間既有傾頺之慮可忘完葺之圖是¶
用徧謁于信心蓋欲共成于盛事至誠所格幸偕喜捨¶
之同降福是承式契㝠符之騐¶
　　　又¶
天無私親蓋委神而表著神則正直實代天而照臨㳟¶
惟仁聖之司全分造化之寄故在在處處戴之如父母¶
<pb:KR4d0110_WYG_044-10a>¶
而㝠㝠蠢蠢因之托死生既昭示以不誣於欽承而敢¶
後適瞻翳暗且復隳頺非徒邀福之未嚴是乃吾邦之¶
可恥謹投誠于信慤將丕顯于增完庶幾不日而成共¶
致如心之報¶
　　　又¶
竭䖍妥靈廟貌所以建立謀新改舊檀施所以修崇洪¶
惟徳配于兩儀乆矣福臨于兹地靡間幽微之側常如¶
俯仰之親凡念之興應期而答雖慈親一子之愛猶有¶
<pb:KR4d0110_WYG_044-10b>¶
異同而神威萬變之酬畧無厚薄豈位置之浸敝可營¶
造之不圖敢竭丹誠徧祈正信共致維心之感相成恊¶
力之㳟毫髪茍輸丘山必報¶
　　　采石廣濟院求化造塔¶
髙顯所示來逺土之信心建立非難託正縁于衆力眷¶
兹勝地俯瞰大江寔中元水府之鎮臨而前世名流之¶
履歴舟楫之所輻輳人物之所追尋固宜表見以發明¶
況復祈禱而感應風濤不測脫性命于須臾名利是圖¶
<pb:KR4d0110_WYG_044-11a>¶
携妻孥而來徃方有求于佛力忽孤出于雲端何異父¶
母之再逢宛若迷途之有遇顧饒益之如是豈修奉之¶
可違輒募特達之檀那共成無盡之功徳妙莊嚴品既¶
知步步階梯不退轉心當證重重樓閣¶
　¶
　¶
　¶
　¶
<pb:KR4d0110_WYG_044-11b>¶
　¶
　¶
　¶
　¶
　¶
　¶
　¶
　姑溪居士前集巻四十四¶
