# -*- mode: mandoku-view; -*-
#+TITLE: 姑溪居士前集
#+DATE: 2015-08-24 23:54:50.072695
#+PROPERTY: ID KR4d0110
#+PROPERTY: BASEEDITION WYG    
#+PROPERTY: JUAN 後集卷十
<pb:KR4d0110_WYG_060-1a>¶
欽定四庫全書¶
　姑溪居士後集巻十¶
　　　　　　　　　　　　宋　李之儀　撰¶
　　律詩(七言/)¶
　　　有送梅花者而彦行適在君俞來¶
來時㸃滴纔髣髴今日爛漫將飛揚春事不知尚多少¶
客懐空自成悲傷新名侯喜足詩思舊病維摩難藥方¶
共飲節食冷相對少須陳子同飛觴¶
<pb:KR4d0110_WYG_060-1b>¶
　　　失題九首¶
結束輕裝趁曉風崎嶇行李偶難同他年誰謂雙成老¶
今日翻為無是公秪恐穰侯遲見事固應原憲本非窮¶
洛陽煙靄因縁在雞黍相期定不空¶
上畨新梢與舊齊啄殘紅腐半成泥畫船似覺去已晚¶
麗句猶堪手自題氣候相催雖迅速笑歌贏得暫招携¶
紅舒緑巻分前後全勝當年白集西¶
君方陵愈我慙郊大瓠為舟浪自要老矣獨期雲駃便¶
<pb:KR4d0110_WYG_060-2a>¶
歸與長負桂叢招崢嶸紅橘迎風宻㸃滴安榴掠望燒¶
多謝(闕/)萌滋味永便思飛步到楊寥¶
佳禽百囀不驚風午日濛濛睡眼中幾片猶飛殘臘白¶
數枝初見出墻紅低回節物憐遷客漂泊生涯難老翁¶
多謝春光相擊拂一樽傾倒許誰同¶
窺豹曽容見一斑孤高凜凜固難攀早應㧞宅朝元去¶
猶有遺踪在世間舒歗欵談雖可想賞風吟月未終閒¶
諸郎莫為功名老須信移文下北山¶
<pb:KR4d0110_WYG_060-2b>¶
映月臨燈萬蕚披喜隨賓客宴芳菲諸姨隊合驪山曉¶
獵騎夜從雲夢歸須把玉觴酬勝麗徒勞彩筆强依稀¶
回頭便見飄紅雨莫惜頻歌金縷衣¶
映月西湖漾鴨頭墮紅飄碧正飛浮逢師來自日邊路¶
如我遂歸江上州嵩嶺異花開未遍洛川新燕語方柔¶
經行須作半年計歸去當知難再求¶
薄雲疎雨灑雕籠槎拂銀潢月上弓紅淚半殘歌後燭¶
翠濤低湧夢回風淬餘劔鍔雖為利解盡犀稜未見通¶
<pb:KR4d0110_WYG_060-3a>¶
杳杳芝田定何許斷魂無計脱驚鴻¶
華榱曾記孔鸞棲斷夢還來拂舊題妙悟從誰識無射¶
賞心空自感雌霓干雲寳氣層霄外埋玉孤墳落照西¶
千載相逢定何許嘐嘐風雨獨鳴雞¶
　　　聞𦵏者¶
鐃鈸高低與哭聲同㝷此路不相驚年來自是多傷感¶
簾外何須問晦明未返耕桑真拙計長縈韁鎻奈虚名¶
無名可戀何貪着缾罄須休莫强傾¶
<pb:KR4d0110_WYG_060-3b>¶
　　律詩(五言/)¶
　　　過蒲地寺謁田承居¶
蕭寺經行舊騷人趣尚幽從來不妄許相見若為愁税¶
駕終何地乗桴可共舟感君詩有味老去復誰求¶
　　　子重見過夜話¶
坐乆日將落忩前雲欲平倦遊淹嵗月旅悶等坻京已¶
謝長楊賦猶懐古劍行擁爐雖有味琢句苦難成一笑¶
逢吾友諸方舊著名景山慙絶臏擊節愧深耕奥妙窮¶
<pb:KR4d0110_WYG_060-4a>¶
三際堅剛敵萬兵誰知俯冬杪&KR0592;覺得春榮繾綣桑榆¶
恨間闗兒女情金箆何足道闇室斗光明¶
　　　三家店早飲主人似喜余至而庭下殘花猶在¶
　　　也酒客輒見避余固止之因得攬其醉態¶
再過三家店還投舊酒壚重攀紅躑躅爭認白髭鬚所¶
惜自拘束無因同拍扶他年遂卜築終為伴歌呼¶
醉人休見避我恨未如君到了輸他樂何須强自分稻¶
粱姑取足雞鶩漫離羣上馬衝寒去回頭愧壟雲¶
<pb:KR4d0110_WYG_060-4b>¶
　　　次韻真師移植新竹¶
錦棚方有托粉面轉相疑漸露凌雲節㣲分㺯月枝高¶
僧開檻賞野客帶砧移只恐成龍去空來欵此時¶
　　　宿湯泉示真師二首¶
睡美不覺曉蜕然猶戀牀未能忘夜旦已自懶衣裳供¶
佛添新水持經續舊香不知門外路何事有歸艎¶
粥後復就枕夢中還在家老身知自妄病厭事如麻漸¶
覺同芻狗終當悟寳車何妨驀直去細啜趙州茶¶
<pb:KR4d0110_WYG_060-5a>¶
　　　朱希仲設榻温宻與直師榻相對明日雨止送¶
　　　過金陵¶
居士留我宿虚堂照一燈如逢永平夢仍對竹蘭僧髣¶
髴三無愠間闗百不能平明失簷溜飲喜話金陵¶
　　　真師自湯泉相送至石磧遂歸索詩為别¶
流落不我棄如君能幾人寧辭迂驛路且喜慰情親蹭¶
蹬還逢雨因循懶問津尤慙逺相送誰謂白頭新¶
　　　石磧阻雨夜分睡覺枕上¶
<pb:KR4d0110_WYG_060-5b>¶
一夜雨不止渡江還不能誰知未歸客獨自對孤燈禄¶
食强作主生涯端是僧都來如一夢隨處且騰騰¶
　　　遊石磧寺寺僧以牌求詩¶
花石鎻風烟軒楹半是山門連虎溪路橋接趙州闗屈¶
曲深疑歩高低屢解顔却應多是夢不伴此身閒¶
　　　茅山道中抵莫投一客邸甚素雅主人喜客乃¶
　　　一善士為待至厚既别留此致謝¶
客緒如繰繭山行似踏車方疑武陵宿宛是徳公家傾¶
<pb:KR4d0110_WYG_060-6a>¶
葢君何厚論心我可嗟秪應從此别去路隔雲霞¶
　　　除夜小舟中雨不止而作雪寄徳麟¶
醉侣今何在寒燈倍黯然却應聴雨夢猶是散花天老¶
境不自得客程誰我憐曉鐘催去路明日又新年¶
　　　腰痛醫者饋藥以酒為使命酒對燈欲飲不能¶
我固不善酒醉中常獨顛不詞譏濩落秪恐負妖妍迹¶
類懐沙悴心馳濁世翩空樽聊口誑繼晷漫膏然未分¶
窮投魏長思夜别燕蛇驚元有影蟻慕本無羶兀坐疑¶
<pb:KR4d0110_WYG_060-6b>¶
癡鶴忘形已蜕蟬滄溟雖可徑何意逐鯨鱣¶
　　　燈下試婺源楊生筆和韻¶
跼蹐數椽内回旋嬾步中艱生乃至此吾道得非窮詢¶
鞠元無術行移底是功可堪追兎䑕强學注魚蟲未厭¶
朝虀綠生憎夜燭紅呻吟慙杜老感慨謝終童奏剡何¶
時發微連幾日通親知遥悵望應是轉衰翁¶
　　　江上獨坐¶
春至猶飄雪江寒未有魚無人慰青眼盡日對紅爐瑟¶
<pb:KR4d0110_WYG_060-7a>¶
瑟忩頻響愔愔鳥强呼澘然不自覺豈待到窮途¶
　　　書崇寧觀黄道士火櫃壁¶
地肺聞名乆崇寧請祝初仙家豈興廢物理自乗除羽¶
客論歡舊紅爐勸坐俱斯須竟何有聊復慰窮途¶
　　　同趙徳麟宿長河堰僧房徳麟適相送至此且¶
　　　約明春再相㑹有詩見及次其韻¶
涔涔一夜雨皎皎百年心嵗路無多日僧牀有剰衾長¶
卿空滌器季子漫多金頼有綈袍舊春風定可尋¶
<pb:KR4d0110_WYG_060-7b>¶
　　　大觀四年二月二日自采石過藏雲取路回逺¶
　　　少憩已入夜遂留宿明日聦師相邀登覽偶見¶
　　　西偏地真一方之勝也余方營𦵏庶幾得之以¶
　　　託妙縁既去因留此詩¶
挑菜逢今日藏雲訪近山路紆知書永心逺覺身閒未¶
信塵埃隔猶疑夢寐間佳城更何卜便好輟孱顔¶
　　　書長干僧房二首¶
赤手能搏虎青氊不與偷真知外物重未放此縁休平¶
<pb:KR4d0110_WYG_060-8a>¶
地見山嶽排空回斗牛何須待塵刼才許證前秋¶
問訊無尺寸順風留嵗時傳聞萬金積未嘆一生疲突¶
兀端可想高明還此期他年問初祖却是寧馨兒¶
　¶
　¶
　¶
　¶
　¶
<pb:KR4d0110_WYG_060-8b>¶
　¶
　¶
　¶
　¶
　¶
　¶
　¶
　姑溪居士後集巻十¶
